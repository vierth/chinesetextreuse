史記索隠卷十一
　　　　　　　　　　　　唐　司馬貞　撰
燕召公系家第四
召公(召者畿内菜地奭始食於召故曰召公或説者以/為文王受命取岐周故墟周召地分爵二公故詩)
(有周召二南言皆在岐山之陽故言南後王封之北燕/在今幽州薊縣故城是也亦以元子就封而次子留周)
(室代為召公至宣王/時召康公虎其後也)九世至恵侯(竝國史先失也夫自/恵侯已下皆無名亦)
(不言屬唯昭王父子有名/葢在戰國時旁見他説耳)鄭侯立(按諡法無鄭/鄭或是名)宣侯(譙/周)
(曰系本謂燕自宣侯已下皆父子相傳無及故系家桓/侯已下竝不言屬以其難明故也按今系本無燕代系)
(宋忠依太史公書以補其闕尋徐/廣作音尚引系本葢近始散佚耳)莊公十六年與宋衛
共伐周(譙周云據左氏燕與衛伐周恵王乃是南燕姞/姓系家以為南燕伯故著史考云北燕是姞姓)
(耳今按左氏莊十九年衛師伐周二十年齊伐山戎傳/云執燕仲父三十年齊伐山戎傳曰謀伐戎以其病燕)
(故也據傳文及此記元是北燕不疑杜君妄説仲父是/南燕伯是北燕之大夫且燕衛俱是姬姓故有代周納)
(王之事若是姞姓燕與衛伐周/則鄭何以獨伐燕而不伐衛乎)恵侯(燕四十二代有二/恵侯二僖侯二宣)
(侯三桓侯二文侯葢國/史㣲失本諡故重耳)桓公十六年(譙周云系家襄伯/生宣伯無桓公今)
(檢史記竝有桓公立十六年又宋忠據此史補系家/亦有桓公是允南所見本異則是燕有三桓公也)恵
公懼奔齊(春秋昭三年北燕伯款奔齊至六年又云齊/伐北燕一與此文合左傳無納款之文而云)
(将納簡公晏子曰燕君不入矣齊遂受賂而還與此乖/而又以款為簡公簡公去恵公已五代則與春秋經傳)
(不相協未/可强言也)寵姬宋(宋其名也或作宗劉氏云其父/兄為執政故諸大夫共滅之)簡公
十二年卒獻公立(王劭按紀年簡公後次孝公無獻公/然紀年之書多是偽謬聊記異耳)
孝公十二年韓趙滅智伯(按紀年智伯滅/在成公二年)成公立十六
年(按紀年成/公名載)涽公三十一年卒三晉列為諸侯(按紀年/作文公)
(二十四年卒簡公立十三年而/三晉命邑為諸侯與此不同)僖公三十年卒(紇年作/簡公四)
(十五年卒妄也按/上簡公生獻公是)敗齊于林營(林營地名一云林地名/於林地立營故曰林營)
文公十九年(系本已上文公為閔公則涽與/閔同而上恵公之父乂諡文公)十年燕君
為王(君即易王也言君初以十年即稱王/也上言易王者易諡也後追書諡耳)蘇代為齊使
於燕(按戰國䇿曰子之使蘇代侍/質子於齊齊使代報燕是也)鹿毛夀(按徐廣一作/厝毛故春秋)
(後語亦作厝毛夀/又韓子作潘夀)子之大重(大重謂/尊貴也)禹薦益已(按以已/配益則)
(益已是伯益而經傳/無其文未知所由)以啟人為吏(人猶臣也謂以/啟臣為益吏)而吏
無非天子人者(此人亦/訓臣也)而効之子之(按鄭𤣥効成也/以印呈與子之)顧
為臣(顧猶反也言噲反為子/之臣也有本作願者非)恫恐(恫音通痛/也恐懼也)此文武之
時不可失也(謂如武王成文王之業伐紂/之時然此語與孟子不同也)王令章子(按/孟)
(子云章/子齊人)将五都之兵(五都即齊也按臨/淄是五都之一也)北地之衆(北地/即齊)
(之北/邊也)二年而燕人共立太子平(按上文太子平謀攻子/之而年表又云君噲及)
(太子相子之皆死紀年又云子之殺公子平今此又云/立太子平是為燕昭王則年表紀年為謬也而趙系家)
(云武靈王聞燕亂召公子職於韓立以為燕王使樂池/送之裴駰亦以此系家無趙送公子職之事當是遙立)
(職而送之事竟不就則昭王名平非職明矣進/退參詳是年表既誤而紀年因之而妄説耳)唯獨聊
莒即墨(按餘篇及戰/國策竝無聊)恵王七年卒(按趙系家恵文王二/十八年燕相成安君)
(公孫操弑其王樂資以為即恵王也徐廣按年表是年/燕武成王元年武成即恵王子則恵王為成安君弑明)
(矣此不言者燕逺諱不/告或大史公之説疎也)今王喜(今王猶今上也有作令/者非也按諡無令也)
栗腹攻鄗(鄒氏音火各/反一音昊)卿秦攻代(戰國策曰亷頗以二/十萬遇栗腹於鄗樂)
(乗以五萬遇爰秦於/代燕人大敗不同也)将渠(人名姓也一云上卿秦及此/将渠者卿将皆官也秦渠名)
(也國史變文而書遂失姓也戰國/策云爰秦爰是姓也卿是其官耳)五而伐一(謂以五人/而伐一人)
以處和(謂欲令人處/之使和也)龐煖(音況/逺反)督亢地圖(徐廣云涿有/督亢亭地理)
(志屬廣陽然督亢之田在燕東甚/良沃欲獻秦故畫其圖而獻焉)内措齊晉(措交雜也/又作錯劉)
(氏云爭/陌反)
管蔡系家第五
封叔武於成(按春秋隠五年衞師入郕杜預曰東平剛/父縣有郕鄉即此成又地理志廩丘縣南)
(有成故城應劭云武王封弟季載於成/是古之成邑應仲逺誤云季載封耳)封叔處於霍(春/秋)
(閔元年晉滅霍地理志河東彘縣/霍太山在東北是霍叔之所封)康叔封(孔安國曰康/畿内國名地)
(闕叔字也/封叔名)冉季載(冉國也載名也季字也冉或作那按/國語曰冉季鄭姬賈逵曰文王子聃)
(季之國也莊十八年楚武王克權遷於那處杜云那/處楚地南郡編縣有那口城聃與那皆音奴甘反)皆
有馴行(如字音巡/馴善也)康叔為周司寇冉季為司空(事見定/四年左)
(傳/)為魯卿士(按尚書云蔡仲克庸祇徳周公以為卿士/叔卒乃命諸王封之蔡元無仕魯之文又)
(伯禽居魯乃是七年致政之後此言乃説/居攝政之初未知史遷何慿而有斯言也)餘五叔皆就
封(管叔蔡叔成/叔曹叔霍叔)嫁其弟(弟女弟即/蕩舟之姬)司徒招(或作昭或作/韶竝時遥反)
平侯(宋忠曰平侯徙下蔡/今系家無者近脱耳)昭侯遷于州來(州來在淮/南下蔡縣)誅
賊利(利賊/名也)後陳滅三十三年(魯哀十七年滅陳其楚滅/蔡又在滅陳之後三十三)
(年即在春/秋之後)曹叔振鐸系家(按上文叔振鐸其後為曹有/系家言則曹亦合題系家今)
(附管蔡之末而出者葢以曹㣲小而少事迹因附管蔡/之末不别題篇且又管雖無後仍是曹之兄故題管而)
(略曹/也)恵伯兕立(按注引孫檢未詳何代或云齊人亦恐/其人不注史記今以王儉七志阮季緒)
(七録竝無又不知/是裴駰所録否)宣公疆立(按左傳宣/公名盧)弟負芻立三年
晉虜成公(按左傳晉厲公執負芻歸于京師晉立宣公/弟子臧子臧曰聖達節次守節下失節為君)
(非吾節也遂奔宋曹人請晉晉謂子臧曰/反國吾歸而君子臧反晉於是歸負芻)莊公夕姑(上/音)
(亦即射姑/也同音亦)聲公野隠公通(按譙周云春秋無其事今檢/系本及春秋悼伯卒弟路立)
(諡靜公實無聲公/葢是彼文自疎)無離曹禍(離即罹/罹被也)乃背晉干宋(干謂/犯也)
(言曹因棄晉而/犯宋遂致滅也)注以小加大(加陵也小即曹也/大謂晉及宋也)太史公
曰已下(檢諸本或/無此論)
陳把系家第六
商均為封國(按商均所封虞即今/之梁國虞城是也)夏后之時或失或續
(按夏代猶封虞/思虞遂是也)遏父為周陶正(遏父遂之後陶/正官名生滿)媯滿封
之陳(左傳曰武王以元女太姬配/虞胡公而封之陳以備三恪)正月甲戌巳丑桓公
鮑卒(陳亂故再/赴其日)桓公弟他殺五父及太子免是為厲公
(譙周曰春秋傳謂他即五父與此違者此以他為厲公/太子免弟躍為利公而左傳以厲公名躍他立未踰年)
(無諡故蔡人殺陳他又莊二十二年傳云陳厲公蔡出/也故蔡人殺五父而立之則他與五父俱為蔡人所殺)
(其事不異是一人明矣史記既以他為厲公遂以躍為/利公尋厲利聲相近遂誤以他為厲公五父為别人是)
(大史公錯耳班固又以/厲公躍為桓公弟又誤)而重一言(謂申叔/時之語)少姬生偃(按/昭)
(八年經云陳侯之弟招殺陳世子偃師左傳陳哀公元/妃鄭姬生悼太子偃師今此云兩姬又分偃師為二人)
(亦恐/此非)殺陳使者(即司徒招也/一作苕也)自幕至于瞽瞍(按賈逵以/幕為虞思)
(非也左傳言自幕至瞽瞍知幕/在瞽瞍之前必非虞思明矣)舜重之以明徳(重音持/用反按)
(杜預以為舜有明徳乃至遂有國義亦然也且又云自/幕至瞽瞍無違命既云舜重之以明徳是言舜有明徳)
(為天子也又云殷封/遂代守之亦舜徳也)至於遂(杜預以遂為殷封舜後之/邑也按系本云陳舜後宋)
(忠云虞思之後箕伯直柄中/衰殷湯封遂於陳以祀舜)空籍五歳矣(恵公探取哀/公死楚陳滅)
(之後年為元年故今空籍五嵗矣一/云籍借也謂借失國之後年為五年)取胡沈(系本云胡/歸姓沈姬)
(姓沈國在汝南平/輿胡亦在汝南)子越為涽公(按左傳涽公名周/是史官記不同)孔子
在陳(按孔子以魯定公十四年適陳當陳涽公之六年/上文説是此十三年孔子仍在陳凡經八年何其)
(久/也)把東樓公(杞國名也東樓公號諡也不名者史先失/耳宋忠曰把今陳留雍丘縣故地理志云)
(雍丘縣故把國周武王封禹後為東樓公是也葢周封/把而居雍丘至春秋時杞已遷東國故左氏隠四年傳)
(云莒人伐把取牟婁牟婁曹東邑也僖十四年傳云把/遷縁陵地理志北海有營陵淳于公之縣臣瓚云即春)
(秋縁陵淳于公所都之邑又州國名杞後改國曰州而/稱淳于公故春秋桓五年經云州公如曹傳公淳于公)
(如曹然杞後代又稱子者以微小又僻居東夷故襄/二十九年經稱把子來盟傳曰書曰子賤之是也)謀
娶公(娶音子/㬰反)注一作諜(音/牒)子徳公立(系本及譙周竝作/恵公又云恵公生)
(成公及桓公是此系家脱成公一代故云弟桓公姑容/立非也且成公又見春秋經傳故左傳莊二十五年云)
(把成公娶魯女有婚姻之好至僖二十二年卒始赴而/書左傳云成公也未同盟故不書名是把有成公必當)
(如譙周/所説)孝公匄(音葢/匄名)平公鬱(一作郁釐譙周云名郁來/葢鬱郁釐來並聲相近遂)
(不同/耳)哀公閼路(閼音遏哀公殺兄涽公而/立諡哀譙周云諡懿也)或封蓼六(本/或)
(作英六皆通然蓼六皆咎繇之後也據系本二國皆偃/姓故春秋文五年左傳云楚人滅六臧文仲聞六與蓼)
(滅曰臯陶庭堅不祀忽諸杜預曰蓼與六皆咎繇後地/理志云六安故國臯陶後偃姓為楚所滅又僖十七年)
(齊人徐人伐英氏杜預又曰英六皆臯陶後國/名是有英蓼實未能詳或者英後改號曰蓼也)伯翳之
後為秦(秦祖伯翳解者以翳益則一人今言十一人叙/伯翳而又别言垂益則是二人也且按舜本紀)
(叙十人無翳而有彭祖彭祖亦墳典不載未知太史公/意如何只恐誤然據秦本紀叙翳之功云佐舜馴調鳥)
(獸與舜典命益作虞若予上下草木鳥獸/不同則為一人必矣今未詳其所由也)五人之後皆
至帝王(舜禹身為帝王其稷契/及翳則後代為帝王也)滕薛騶(滕不知本封葢/軒轅氏子有滕)
(姓是其祖也後周封文王子錯叔繡於滕故宋忠云今/沛國公丘是滕國也薛奚仲之後任姓葢夏殷所封故)
(春秋有滕侯薛侯邾曹姓之國陸終氏之子會人之後/邾國今魯鄒縣是也然三國㣲小春秋時亦預盟葢史)
(缺無可/叙列也)江黄胡沈(按系本江黄二國竝嬴姓又/地理志江國在汝南安陽縣)
衛康叔系家第七
衛康叔(康畿内國名宋忠曰康叔從康徙封衛衛/即殷墟定昌之地畿内之康不知所在)欲攻
成周(成周洛陽其時周公相成王營洛邑猶居西周鎬/京管蔡欲搆難先攻成周於是周公東居洛邑伐)
(管/蔡)武庚未集(集猶/和也)居河淇故商墟(宋忠曰今/定昌也)康叔卒子
康伯立(系本康伯名髠宋忠曰即王孫牟也事周康王/為大夫按左傳所稱王孫牟父是也牟髠聲相)
(近故不同耳譙周古史考無康伯而云子牟伯立/葢以不宜父子俱諡康故因其名曰子牟伯也)康伯
立(系本作/摯伯)貞伯立(系伯作/箕伯)頃侯厚賂周(按康誥稱命爾/侯于東土又云)
(孟侯朕其弟小子封則康叔初封為侯也此子康伯即/稱伯者謂方伯之伯非至子即降爵為伯也故孔安國)
(曰孟長也五侯之長謂方伯州牧也故五代孫祖恒為/方伯耳至頃侯徳衰不監諸侯乃從本爵而稱侯非是)
(至子即削爵及頃侯/賂夷王而稱侯也)恭伯入釐侯羨(音延延墓道又音/以戰反恭伯名餘)
(也/)武公和(殺恭伯代立此説葢非也按季札美康叔武/公之徳又國語稱武公年九十五矣猶箴戒)
(於國恭恪于朝倚几有誦至于没身謂之叡聖又詩著/衛世子恭伯早卒不云被殺若武公殺兄而立豈可以)
(為訓而刑之國史乎葢太/史公探雜説而為此記耳)齊女子之(子之謂養之為子/也齊女即莊姜也)
(詩碩人篇/美之是也)陳女(戴媯也子桓公完為州吁所煞/戴媯歸陳詩燕燕于飛之篇是)於濮(賈/逵)
(曰濮陳地按濮水首受河又受汴汴亦受河東北至離/派分為二俱東北至鉅野入濟則濮在曹衛之間賈言)
(陳地非也若據地理志陳留封/丘縣濮水受沛當言陳留水也)輕賦平罪(輕賦税平斷/刑也平或作)
(卒卒謂士卒也字連/下讀亦一家之義)成公出奔(奔/楚)遂出奔陳(按左傳衛/侯聞楚師)
(敗懼出奔/遂適陳是)私於周王鴆(按私謂/賂之也)衛君瑕出奔(元咺所立/成公入而)
(殺之故僖三十年經云衛殺其大/夫元咺及公子瑕此言奔非也)齊邴歜弑其君(邴􁑲/與左)
(氏同而齊系家作邴戎者葢邴􁑲掌御戎車/故號邴戎邴音􁦁歜亦作􁑲其君莊公也)二子怒如
宿(左傳作戚此/亦音戚也)定公弟秋(左傳作剽古今人表作焱葢/音相亂字易改耳音方遥反)
(又匹/妙反)見戎州(左傳曰戎州人攻之是也隠二年公會戎/于潛杜預云陳留濟陽縣東南有戎城濟)
(陽與衛相近故莊公登臺望見戎州又/七年云戎伐凡伯于楚丘是戎近衛)莊公出奔(按左/傳莊)
(公本由晉趙氏納之立而背晉晉伐衛衛人出莊公立/公子般師晉師退莊公復入般師出奔初公登城見戎)
(州已氏之妻髪好髠之以為夫人髢又欲剪戎州兼逐/石圃故石圃攻莊公莊公懼踰北牆折股入已氏已氏)
(殺之今系家不言莊公復入及死已氏直云出奔亦其/疎也又左傳云衛復立般師齊伐衛立公子起執般師)
(明年衛石圃逐其君起起奔齊出/公輒復歸是左氏詳而系家略也)衛石専曼逐其君起
(左傳作石圃此作塼音圃又音徒/和反塼或作専諸本或無曼字)出公輒立二十一年
(按出公初立十三年亡在外四年復入九年卒是/立二十一年自即位至卒凡經二十四年而卒)悼公
黔立五年(按紀年云四年卒/于越系本名䖍)敬公弗立(系本弗/作費)子昭公
糾立(系本云敬公生/撓公舟非也)公子適(音的按系本適/作䖍䖍悼公也)聲公訓(訓/亦)
(作馴同休運反/系本作聖公馳)成侯遬(音速系本作不逝按上穆公已/名遬不可成侯更名則系本是)
成侯十一年公孫鞅入秦(按秦本紀云孝公元年鞅入/秦又按年表成侯與秦孝公)
(同年然則十一年/當為元年字誤耳)子嗣君立(按樂資據紀年以/嗣君即孝襄侯也)魏東地
(魏都大梁濮陽黎陽竝是魏/之東地故立郡名東郡也)元君十四年更徙衛野王
(按年表元君十一年秦置東郡/十三年衛徙野王與此不同也)
宋㣲子系家第八
㣲子開者(按尚書㣲子之命篇云命㣲子啟/代殷後今此名開者避漢景帝諱)殷帝乙之
首子而帝紂之庶兄也(按尚書亦以為殷王元子而是/紂之兄按吕氏春秋云生㣲子)
(時母猶為妾及為妃而生/紂故㣲子為紂同母庶兄)滅􁆃國(􁆃音耆耆即黎也鄒/誕本云􁆄音黎孔安)
(國云黎在上黨東北/即今之黎亭是也)殷其典喪(尚書典作淪篆字變易/其義亦殊徐廣曰典國)
(典也喪音/息浪反)我其發出徃(徃尚書作狂葢亦/今文尚書意異耳)陋淫(尚書作/攘竊劉)
(氏云陋淫/猶輕穢也)箕子者紂親戚(箕國子爵也司馬彪曰箕子/名胥餘馬融王肅以箕子為)
(紂之諸父服䖍杜預以為紂之庶/兄杜預云梁國蒙縣有箕子冢)象箸(持略反按下云/為象箸必為玉)
(杯杯箸事相近周禮六樽有犠象壺泰箸箸地無足/是也劉氏音直慮反則杯箸亦食用之物亦竝通)肉
袒面縛(肉袒者袒而露肉也面縛者縛手於背而/而向前也劉氏云面即背也義亦稍迂)内友
(内當為燮/燮和也)沈漸(尚書作沈潛此作漸/字其義當依馬注)曰涕(音亦尚書作/圛孔安國云)
(氣駱驛亦連續今此文作/涕是涕泣亦相連之狀也)曰霧(音䝉然䝉/與霧亦通)注一曰洟曰
被(徐廣所見本涕作洟/䝉作濛義通而字變)曰舒(依字讀按/下有曰急)注未齓(未齓未/毁齒也)
(音楚/恡反)朝鮮(潮仙二音地/因水為名也)近婦人(婦人之性/多涕泣)漸漸兮(漸漸/麥芒)
(之狀音子亷反又依字讀/油油者禾黍之苗光悦貌)㣲仲衍(按家語㣲子弟仲思/名衍一名泄嗣㣲子)
(為宋公雖遷爵易位而班級不過其故故以舊官/為稱故二㣲雖為宋公猶㣲至子稽乃稱宋公)宋公
稽(譙周云未/諡故名)公子鮒祀(徐云一本作祀譙周亦作魴祀/據左氏即涽公庶子也弑煬公)
(欲立太子弗父/何何讓不受)宋地霣星如雨(與雨階也按僖十六年/左傳霣石于宋五霣星)
(也六鶂退飛過宋都是當襄公之時訪内史叔興曰君/将得諸侯而不終也然莊七年傳又云恒星不見夜中)
(星霣如雨與雨偕也且與雨偕下自在别年不與霣石/退鶂之事同此史以霣石為霣星遂連恒星不見之時)
(與雨偕為文故與/左傳小不同也)鹿上之盟(杜預云汝陰有鹿原縣按/汝陰鹿原其地在楚僖二)
(十一年宋人楚人齊人盟于鹿上是也然襄公始求諸/侯於楚楚纔許之計未合至汝陰鹿上據今濟陰乗氏)
(縣北有鹿城/葢此地也)取鄭二姬(謂鄭大夫芈氏姜氏之/女既是鄭氏故云二姬)是年重
耳過襄公以傷泓(按春秋戰于泓在僖二十三年重耳/過宋及襄公卒在二十四年今此文)
(以重耳過與傷泓共嵗故云是年又重耳過與襄公卒/共是一嵗則不合更云十四年是進退俱不合於左氏)
(葢太史公/之疎耳)昭公四年敗縁斯長丘(徐廣曰魯系家云宋/武公之代獲縁斯於)
(長丘今云此時未詳者春秋文公十一年魯敗翟于鹹/獲長狄縁斯於長丘齊系家恵公二年長翟來王子城)
(父攻煞之此竝取左傳之説載於諸國系家今考其年/嵗亦頗相協而魯系家云武公此云昭公葢此昭當為)
(武然前代雖已有武公此杵臼當亦諡武也若/将不然豈下五系公子特為君又合諡昭乎)景公昭
公父糺(左傳/名周)公子特(昭公也左/傳作徳)殺太子而自立(按左傳/景公無)
(子取元公庶曾孫徳及啟畜于公宫及景公卒先立啟/後立徳是為昭公與此説乖未知太史公據何而為此)
(説/)景公頭曼(音/萬)公子褍秦(音/端)悼公購由立(悼公昭公子/也昭公立四)
(十七年表云四十/九年購音古侯反)悼公八年卒(按紀年為/十八年)子辟公辟兵
立(按紀年云作桓侯璧兵則璧兵諡桓也又莊子云桓/侯行未出城門其前驅呼辟䝉人止之後為狂也司)
(馬彪云呼辟使人避道䝉人以桓/侯名辟而前驅呼辟故為狂也)子剔成立(王劭按紀/年云宋易)
(城盱廢其君/辟而自立也)君偃自立為王(戰國策吕氏春秋/以偃諡曰康王也)桀宋(晉/太)
(康地記言/其似桀也)春秋譏宋之亂自宣公廢太子而立弟國以
不寜者十代(按春秋公羊有此/説左氏則無譏焉)大夫正考父美之故追
道契湯髙宗殷所以興作商頌(按裴駰引韓詩商頌章/句亦美襄公非也今按)
(毛詩商頌序云正考父於周之太師得商頌十二篇以/那為首國語亦同此説今五篇存皆是商家祭祀樂章)
(非考父追作也又考父佐戴武宣則在襄/公前且百許嵗安得述而美之斯謬説耳)傷中國闕禮
義襃之也(襄公臨大事不忘大禮而君子或以為多且/傷中國之亂闕禮義之史遂不嘉宋襄之盛)
(徳故太史公襃而/述之故云襃之也)
　
　
　
　
　
　
　史記索隠卷十一
