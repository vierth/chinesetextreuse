史記索隠卷八
　　　　　　　　　　　　唐　司馬貞　撰
禮書第一(書者五經六籍總名也此之八書/記國家大體班氏謂之志志記也)
洋洋(音羊洋洋美盛/貌鄒誕生音翔)大行(大行秦官主禮儀漢景帝改/曰大鴻臚鴻臚掌九賔之儀)
(也/)錯衡(錯鏤衡扼為文飾也詩曰約/軝錯衡毛傳云錯衡文衡也)彫弊(彫謂彫飾也/言彫飾是奢)
(侈之/弊也)門人之髙第(言子夏是孔子門人之中髙第者謂/才優而品第髙也故論語四科有文)
(學子游/子夏是)芬茝(音止又/昌改反)疏房(疏謂/忩也)側載臭茝(劉氏云側持/也臭香也芷)
(香草也言天子行持得以香自隨也其餘則否臭為香/者山海經云臭如蘪蕪易云其臭如蘭是臭為草之香)
(也今以側為邊側載者置也言/天子之側恒置芳香於左右)大抵(按大抵猶大略也/臣瓚以抵訓為歸)
(則是大略大/歸其義通也)寢兕(以兕牛/皮為席)持虎(按以猛獸皮文飾倚較/及伏軾故云持虎劉氏)
(云畫之於旍竿及楯仗/等以今所見為説也)鮫韅(以鮫皮飾韅/韅馬腹帶也)彌龍(彌亦音/弭謂金)
(飾衡枙為龍此皆王者服御崇飾所以示威武故/云所以養威也此文皆出大戴禮葢是荀卿所説)金薄
璆龍(劉氏云薄猶飾也/璆然龍貌璆音虬)知夫士出死要節(言人誰知夫/志士推誠守)
(死要立名節仍是養生安身之本故下云人茍生之為/見若者必死是解上意言人茍以貪生之為見不能見)
(危致命若者必死若猶如也言執心為見如/此者必刑戮及身故云必死下文皆放此也)情勝之為
安(覆解上禮義文/理之所以養情)墨者使人兩失之(墨者不尚禮義而/任儉嗇無仁恩故)
(使人兩失之詩曰悦/以使人人忘其死也)强固之本也(自此已下皆/是儒分之功)堅革利
兵不足以為勝(覆上功/名之總)施鑽(鑽謂矛刀/及矢鏃也)莊蹻起(蹻音其/畧反楚)
(将之名言其起兵亂後楚遂分/為四按漢志滇王莊蹻之後也)參是(參者騐也言騐是/楚豈無利兵哉)
阻之鄧林(按裴氏引山海經以為夸父棄杖為鄧林其/言北飲大澤葢非在中國也劉氏以為今襄)
(州南鳯林山是古鄧祁侯之國/是楚之北境故云阻以鄧林也)莫必其命(言無人必/保其性命)徧
亡(鄒音/遍)諸侯不敢懐(懐恩也言諸侯不敢思以太祖配/天而食也又一解王之子孫為諸)
(侯不思祀其父母故禮云/諸侯不敢祖天子是也)郊疇乎天子(疇類也天子類/得郊天餘竝不)
(合祭今大載禮作郊止乎天/子是也止或作疇因誤耳)社至諸侯(言天子已下至/諸侯得立社)
啗及士大夫(啗音含含謂包容諸侯已下至士大夫得/祭社故禮云大夫成羣立社曰置社亦曰)
(里社也鄒誕生音啗谷念反音義亦通不見古文各以/意為音耳今按大戴禮作導及士大夫導亦通也今此)
(為㗖者當以導與蹈同後其字足/失止唯有口存故使解者穿鑿也)以歸太一是謂大隆
(貴本親用兩者合而成文以歸太一者天地之本也得/禮之文理是合於太一也隆者盛也髙也得禮文理歸)
(於太一禮/之盛者也)豆之先大羮一也(樽之上𤣥樽俎之上生魚/豆之先大羮三者如一皆)
(是本故/云一也)利爵不啐(按儀禮祭畢獻祝西面告成是為利/爵祭初未行無算爵故不啐入口也)
成事俎不嘗(成事卒哭之祭故記曰卒哭曰成事既是/卒哭之祭始從吉祭故受爵而不嘗俎也)
三侑之弗食(禮祭必立侑以勸尸每食必三飯而止每/飯有侑一人故有三侑之禮也勸尸故不)
(相食/也)大婚之未發齊也(發齊謂昏禮父親醮子而迎之/前故曲禮云齋戒以告鬼神是)
(婚禮有/齊也)始死之未小斂一也(此五者皆禮之初始質而/未備亦是貴本之義故云)
(一/也)大路素幬(音稠謂車葢以/素帷亦質也)喪服之先散麻一也(大路/已下)
(三事相似如一故云一也散/麻取其質無文飾亦貴本也)縣一鍾尚拊隔(隔懸鍾格/拊音撫隔)
(不擊其鍾而拊其格不取其聲亦質也鄒氏隔/音膊葢依大戴禮九而鄭禮注云榑柎柷敔也)朱絃而
通越一也(大瑟而練朱其絃又通其下孔使聲濁且遲/上質而貴本不取其聲又自三年已下四事)
(皆不取/其聲也)凡禮始乎脱(脱猶脱略也始初也/言禮之初尚疏略也)成乎文(言禮/成就)
(有文/飾)終乎税(音悦言禮終卒和悦人情也按/大戴禮作終於隆隆謂盛也)情文代勝
(音昇又尸證反或文勝情或情勝文是/情文更代相勝也大戴禮作迭興也)其下復情以歸
太一(言其次情文俱失歸心混沌天/地之初復禮之本是歸太一也)太史公曰至矣哉
(已下亦是太史公取荀卿禮論之意/極言禮之損益以結禮書之論也)本末相順(禮之盛/文理合)
(以歸太一至禮之煞復情/以歸太一是本末相順也)終始相應(禮始於脱略終於/悦悦亦煞也煞與)
(脱略是終始/亦相應也)至文有以辨(言禮之至文能辨尊卑/貴賤故云有以辨也)至察
有以説(言禮之至察有以明隆煞損益委曲/情文足以悦人心故云有以悦之也)禮之貌誠
(有本作懇/誠者非也)入焉而望(言擅作興制及褊陋之説人/焉謂入禮則自嗛望知其失)而隊
(言訾毀禮者/自取隊滅也)恣雎(恣雎猶/毁訾也)規矩誠錯(錯置也規員/也矩曲尺也)禮之
中能思索(索求/也)隆文煞用(隆猶厚也/煞猶薄也)君子之性守宫庭
也(言君子之性守正不慢/逺行如常守宫庭也)人域是域士君子也(域居也/言君子)
(之行非人居/亦弗居也)外是人也(外謂人域之外非人所居之地/以喻禮義之外别為他行即是)
(小人故云/外是人也)房皇周浹聖人也(房音旁旁皇猶徘徊也周/浹猶周匝言徘徊周浹委)
(曲得禮之序動不失/中則是聖人之行也)故厚者禮之積(言君子聖人有厚/大之徳則為禮之)
(所積益𢎞廣也故曰甘受和白受采忠信之人可以/學禮茍無忠信則禮不虚道然此文皆荀卿禮論也)
樂書第二
嘄噭(上姑堯反又音/叫下音擊也)封君世辟(辟亦/君也)與齊優遂容於魯
(齊人歸女樂而孔子行言不能遂/容於魯而去也或作逐客誤也)作五章以刺時(按系/家語)
(所云孔子嗤季桓子作歌引詩曰彼婦人之口可以出/走彼婦人之謁可以死敗優哉㳺哉聊以卒嵗是五章)
(之刺/也)髙祖過沛詩三侯之章(即大風歌是也其歌曰大/風起兮雲飛揚威加海内)
(兮歸故鄉安得猛士兮守四方是也侯語辭也詩曰/侯其偉而是也猶兮亦語辭沛詩有三兮故云三侯)作
十九章(按禮樂志安世房/中樂有十九章)世多有故不論(言四時歌多/有其詞故此)
(不論載今見漢/書禮樂志也)太一貢兮天馬下(按禮樂志貢作況/況與貢意亦通)渥
洼水中(洼音一佳反烏花反蘇林/音窐曲之窐窐即窳是也)跇萬里(亦逝鄒誕云/一作世亦音)
(跇跇/起也)名蒲梢(音史交反又本/作騷亦同音)焦以殺(焦音如字鄒云/作噍音将妙反)宫
為君(居中總四方宫絃最大用八/十一絲聲重而尊故為君)商為臣(商是金金為/決斷臣事也)
(七十二絲次宫/如臣次君也)角為民(用絲六十四聲居宫羽之中比/君為劣比物為優故云清濁中)
(人之/象也)徴為事(徵屬夏夏時生長萬物皆成形體事/亦有體故配事弦用絲五十四也)羽為
物(羽為水最清物之象王肅云冬/物聚故為物弦用四十八絲也)苫滯(又本作/惉懘)則槌(鄒/音)
(都回反徐廣曰今/禮作陂音詖也)國之滅亡無日矣(無日猶言無復一/日也以言君臣陵)
(慢如此無復一日也則國之/滅亡朝夕可待無復日也)級兆舒疾(徐廣曰級今禮/作綴綴舞者鄼)
(列也又按下文其舞行及逺及短禮皆作綴葢是字之/殘缺訛變也故此為級而下又為及也然竝依字讀義)
(亦俱通/達古耳)　樂著太始(著明也太始天也言/樂能明太始是法天)禮居成物(言/地)
(能成萬物故成物謂地也/居亦法也言禮法地也)著不息者天也(著謂著明白/運生不息者)
(是天之功也故易乾卦云天/行健君子以自强不息是)著不動者地也(著養萬物/不動者是)
(地之徳也故易坤/卦云安貞吉是也)南風之薰兮(此詩之辭出/尸子及家語)葆龜(葆與/寳同)
(史記多作此字公羊傳寳龜青縁何休以縁為/甲􁊝千嵗之龜青􁊝明于吉凶􁊝音耳占反)亷直經
正(孫炎曰經法也/今禮本作勁)肉好(王肅曰肉好/言音之洪潤)狄成(王肅曰狄成/言成而似夷)
(狄之/音也)類小大之稱(類今禮作律孫炎曰作/樂器小大稱十二律也)奮至徳之光
(孫炎曰至徳之/光天地之道也)動四氣之和(孫炎曰四氣之/和四時之化)蟠乎地(音/盤)
(鄒誕本作/播亦作蟠)角觡(牛羊有䚡曰角/麋鹿無䚡曰觡)干楊(鄭𤣥曰干楯也楊/鉞也則楊與鍚同)
(皇偘以楊為/舉恐非也)禮主其謙(王肅曰自/謙慎也)樂主其反(孫炎曰反/謂曲終還)
(更始/也)壎箎(壎以土為之大如鵞子形似鍾吹之為聲篪/以竹為之六孔一孔上出名翹横吹之今之)
(横笛是也詩云伯氏/吹壎仲氏吹篪是也)未給下車(給禮文作及葢聲/相近而字誤耳)建櫜
(王肅云将帥能櫜弓矢而不用/故建以為諸侯因謂建櫜也)唯丘聞諸萇𢎞(按大戴/禮云孔)
(子適周訪禮於老聃/學樂於萇𢎞是也)
律書第三
一稟於律(按律有十二陽六為律黄鍾太蔟姑洗蕤賔/夷則無射陰六為吕大吕夾鍾中吕林鍾南)
(吕應鍾是也名曰律者釋名云律述也所以述陽氣也/律厯志云吕旅助陽氣也按古律用竹又用玉漢末以)
(銅為之吕亦稱間古有六律六間之説元間大吕二問/夾鍾是也漢京房知五音六律之數十二律之變至六)
(十猶八卦之變為六十四也故中吕上生執始執/始下生去滅上下相生終於南吕而六十律畢也)六律
為萬事根本焉(按律厯志云夫推厯生律制器規圓矩/方權重衡平準繩嘉量探賾索隠鉤深)
(致逺莫不用焉/是萬事之根本)望敵知吉凶(按周禮太師執同律以聽/軍聲而占其吉凶是也故)
(左傳稱師曠知南/風之不競即其類)聞聲效勝負(凡敵陣之上皆有氣色/氣强則聲强其衆勁律)
(者所以通氣/故知吉凶也)其於兵械尤重(按易稱師出以律/是於兵械尤重也)武王伐
紂吹律聴聲(其事當有所/出今則未詳)齊用王子(徐廣云王/子成父)大較(大/較)
(大法也故淳于髠曰車不較/則不勝其任是也音角也)大至君辱(徐廣曰宋/襄公是也)宿軍
無用之地(謂常擁兵於/郊野之外)選蠕(音軟選蠕謂動身/欲有進取之狀也)新去湯
火(謂秦亂楚漢交兵之時如遺墜/湯火即書云人墜塗炭是也)孔子所稱有徳君子
(按論語孔子曰善人為邦/百年亦可以勝殘去殺是)七正二十八舍(七正日月五/星七者可以)
(正天時又孔安國曰七政日月五星各異政也二十八/宿之所舍也舍止也宿次也言日月五星運行或舍於)
(二十八次/之分也)八正之氣(八謂八節之氣/以應八方之風)主辟(辟音/闢)危垝(鬼/毁)
(反/)營室(定星也定中而可以作室故曰營室其星有室/象也故天官書主廟此言主營胎陽氣而産之)
(是説/異也)須女(婺女/名也)螾然(音引又/音慎)寅(以慎/反)符甲(符甲猶/孚甲也)蜄也
(音振或作娠二同音故/律厯志云振羨於辰)亥該也(按律厯志云該/閡也於亥反)未言有
滋味(律厯志云昧夔/於未其意殊也)隂陽交故曰午(律厯志云/愕布於午)申賊萬
物(律厯志物/堅於申)酉者萬物之老(律厯志留/孰於酉)盡滅故曰戍(律/厯)
(志畢入/於戍也)於注(音丁救反注咮也天官書/云栁為鳥咮則注栁星也)濁留(按爾雅濁/謂之畢留)
(即夘毛傳亦/以留為夘也)至於奎(按天官書奎為溝瀆婁為聚衆胃/為天倉今此説竝異及六律十毋)
(又與漢書不同今/各是異家之説也)黄鍾長八寸十分一宫(按上文云律/九九八十一)
(以為宫故云長八寸十分一宫而云黄鍾長九寸者九/分之寸也劉歆鄭𤣥等皆以為長九寸即十分之寸不)
(依此法也云宫者黄鍾為律之首宫為五音之長卜一/月以黄鍾為宫則聲得其正舊本多作七分葢誤也)
太吕長七寸五分三分一(謂十一月以黄鍾為宫五行/相次土生金故以大吕為商)
(者大吕以助/陽宣化也)林鍾角(水生木故為角不用蕤賔者以/陰氣起陽不用事故去之也)姑
洗羽(亦以金生/水故也)生鍾分(此算術生鍾/律之法也)子一分(自此已下/十一辰皆)
(以三乗之為黄/鍾實積之數)丑三分二(按子律黄鍾長九寸林鍾丑/衡長六寸以九比六三分少)
(一故云丑三分二即是黄鍾/三分去一下生林鍾之數也)寅九分八(十二律皆以黄/鍾為主黄鍾長)
(九寸太蔟長七寸寅九分八即/是林鍾三分益一上生之義也)夘二十七分十六(此以/丑三)
(乗寅寅三乗夘得二十七南吕為夘衡長五寸三分寸/之一以三約二十七得九即黄鍾之本數又以三約十)
(六得五縣三分之一即南吕之長故云夘二十七分十/六亦是太蔟二分去一下生之義已下八辰竝准此然)
(云丑三分二寅九分/八者皆分之餘數也)黄鍾術曰以下生者(按蔡邕曰陽/生隂為下生)
(陰生陽為上生子午已東為上生已西為下生又律厯/志云隂陽相生自黄鍾始黄鍾生太蔟左旋八八為五)
(從子至未得八下生林鍾是也又自未至寅亦/得八上生太蔟然上下相生皆以此為率也)倍其實
三其法(謂黄鍾下生林鍾黄鍾長九寸倍其實者二九/十八三其法者以三為法約之得六為林鍾之)
(長/也)以上生者四其實三其法(四其實者謂林鍾上生太/蔟林鍾長六寸以四乘六)
(得二十四以三約之/得八即為太蔟之長)上九商八羽七角六宫五徵九(此/五)
(聲之數亦上生三分益一下生三分去一宫下生徵徵/益一上生商商下生羽羽益一上生角然此文似數錯)
(未暇研/覈也)置一而九三之以為法(按漢書律厯志曰太一/元氣函三為一行之於)
(十二辰始動於子參之於丑得三又參之於寅得九是/謂因而九三之也韋昭曰置一而九以三乘之是也樂)
(産云一氣生於子至丑而三是一三也又自丑至寅為/九皆以三乗之是九三之也又參之夘得二十七參之)
(於辰得八十一又參之於已得二百四十三又參之午/得七百二十九又參於未得二千六百八十七又參之)
(於申得六千五百六十三又參於酉得萬九千六百八/十三又參於戌得五萬九千四十九又參至于亥得十)
(七萬七千一百四十七謂之該數此陰陽合徳氣鍾於/子化生萬物也然丑三分寅九分者即分之餘數也)
實如法得一(實謂以子一乘丑三至亥得十七萬七千/一百四十七為實數如法謂以上萬九千)
(六百八十三之法除實得九為黄鍾之長言得一者算/術設法辭也得下有長一寸者皆衍術字也韋昭云得)
(九寸之一也姚氏謂得/一即黄鍾之子數也)始於宫窮於角(即如上文宫下/生徵徵上生商)
(商下生羽羽上/生角是其窮也)
厯書第四
昔自在古厯建正作於孟春(按古厯者謂黄帝調厯以/前有上元太初厯等皆以)
(建寅為正謂之孟春也及顓頊夏禹亦以建寅為正唯/黄帝及殷周魯竝建子為正而秦正建亥漢初因之至)
(武帝元封七年始改用太初厯仍以周正建子為十一/月朔旦冬至改元太初焉今按此文至於十二月節皆)
(出大戴禮虞史/伯夷之辭也)秭鴂先􁋘(按徐廣云秭音規者誤也當/云秭音秭鴂音規葢遺失耳)
(言子規鳥春氣發動則先出野澤而鳴也又按大/戴禮作瑞雉無釋未測其㫖當是字體各訛變耳)注秭
規鳥一名鷤鴂(上音弟下音桂按楚詞云慮鷤鴂之先/鳴使夫百草為之不芳解者以鷤鴂為)
(杜/鵑)卒於各分(卒子律反分音如字卒盡也言建厯起孟/春盡季冬則一嵗事具也冬盡之後分為)
(來春故云/冬分也)時雞三號卒明(三號三鳴也言夜至雞三鳴/則天曉乃始為正月一日言)
(異嵗也徐廣云卒一作/平又作斯於文皆便)推本天元(言王者易姓而興必/當推本天之元氣行)
(運所在以定正朔以承/天意故云承順厥意)葢黄帝考定星厯(按系本及律/厯志黄帝使)
(羲和占日常儀占月臾區占星氣伶倫造律吕大/撓作甲子𨽻首作算數容成縱此六術而著調厯)嘉生
(應劭云/嘉穀也)放物(音昉/依也)薦至(上音在見反古荐字/改借用耳荐集也)正不率天
亦不由人(此文出大戴禮是孔/子稱周太史之詞)南正重(按左傳重為句/芒木正黎為祝)
(融火正此言南者劉氏以為南字誤非也葢重黎二人/元是水火之官兼司天地職天是陽而南是陽位故木)
(亦是陽所以木正為南正也而火是地正亦稱北正者/火數二二地數地陰主北方故火正亦稱北正謂為此)
(故也而臣瓉以為古文/火字似北未為深得也)孟陬(按正月為陬陬音鄒又作/侯反楚詞云攝提貞乎孟)
(陬言厯數乖誤乃使孟/陬殄滅不得其正也)攝提失方(按天官書云攝提三/星若鼎足勾之直斗)
(杓所指以建時節故曰攝提格格/至也言攝提隨月建至故云格也)疇人(韋昭云疇類也/孟康云同類之)
(人明厯者也樂産/云疇昔知星人)而巴落下閎(姚氏按益部耆舊傳云/閎字長公明曉天文隠)
(於落下武帝徵待詔太史於地中轉渾/天改顓頊厯作太初厯拜侍中不受)未能詹(按漢書/作讐故)
(徐廣云一作售售即讐也韋昭云/讐比校也鄭徳云相應為讐也)名察度驗(臣瓚云題/名宿度候)
(察進退以為吉凶之狀依文作解為得按漢書作名察/發斂韋昭云發氣發斂氣斂又續漢書以為道之發斂)
(景之長短則發斂是/日行道去極盈縮也)紬績日分(紬音宙又如字紬績者/女紬緝之意以言造厯)
(算運者猶若女/工緝而織之也)夏至(按夏至謂/夏至冬至)七年為太初元年(按改/元封)
(七年為太初元年然漢始以建亥為年首今改以建寅/故以年為元年韋昭云漢興至此百二嵗按律厯志云)
(乃以前厯上元太初四年千六百一十七嵗至元封/七年復得閼逢提攝之嵗十一月甲子朔旦冬至也)年
名焉逢攝提格(按爾雅云嵗在甲曰焉逢寅曰攝提格/則此甲寅之年十一月甲子朔旦夜半)
(冬至也然此篇末亦云寅名攝提攝格則此甲寅之嵗/也又據二年名單閼三年名執徐等年次分明而漢志)
(以為其年在丙子當是班固用三統與太初厯不同故/與太史公説有異而爾雅近代之作所記年名又不同)
(也/)注嵗陰在寅左行(按蘇林云嵗與/星行所在之次)月名畢聚(聚音陬/按虞喜)
(云天元之始於十一月甲子夜半朔旦冬至日月若連/珠俱起牽牛之初嵗雄在閼逢雌在攝提格月雄在畢)
(雌在訾訾則陬訾之宿日雄在甲雌/則在子此則甲寅之元天道之首)厯術甲子篇(以十/一月)
(朔旦冬至得甲子甲子是陽氣支干之首故以/甲子命厯術為篇首非謂此年嵗在甲子也)太初元
年嵗名焉逢(甲嵗雄也漢書作閼/逢亦音焉與此音同)攝提格(寅嵗隂也此/依爾雅甲寅)
(之嵗若據漢志/以為丙子之年)月名畢聚(謂月值畢及陬訾也/畢月雄也聚月雌也)日得甲
子(謂十一月冬至/旦得甲子也)夜半朔旦冬至(以建子為正故以半/夜為朔其至與朔同)
(日故云夜半朔旦冬至若建/寅為正者則以平旦為朔也)正北(謂蔀首十一月甲子/朔旦時加子為冬至)
(平旦故云正北也然毎嵗行周天全度外餘有四分之/一以十二辰分之冬至常居四仲故子年在子丑年在)
(夘寅年在午辰年在酉至後十九年蔀首/在酉故云正西其正南正東並准此也)十二(嵗有十/二至有)
(閏則云/十三也)無大餘無小餘(其嵗甲子朔旦日月合於牽牛/之初餘分皆盡故無大小餘也)
大餘五十四(嵗十二月六大六小合三百五十四日以/六除之五六三十除三百日餘五十四日)
(故下云大/餘者日也)小餘三百四十八(太初厯法一月之日二十/九日四十分日之四百四)
(十九每兩月合成五十九日餘五十八分今十二/月合餘六箇五十八得此數故云小餘者月也)大餘
五(周天三百六十五度四分度之一日行一度去嵗十/一月朔在牽牛初為冬至今嵗十一月十二日又至)
(牽牛初為一周以六甲除之六六三十/六除三百六十餘五故云大餘五也)小餘八(即四分/之一小)
(餘滿三十二從大餘一四八三十二故云小餘八明年/又加八得十六故下云小餘十六次明年又加八得二)
(十四故下云小餘二十四又明年加八得三十/二為滿故下云無小餘此並依太初法行之也)焉逢攝
提格(如漢志太初元年嵗在丙子據此則甲寅嵗也爾/雅釋天云嵗陽者甲乙丙丁戊巳庚辛壬癸十干)
(是也嵗陰者子丑寅夘辰巳午未申酉戌亥十二支是/也嵗陽在甲云馬逢謂嵗干也嵗陰在寅云攝提格謂)
(嵗支/也)端䝉(乙也爾雅/作旃䝉)單閼(夘也丹遏二音又音蟬/馬二月嵗在乙夘也)游兆
(景也爾/雅作柔)執徐(辰也/三年)强梧(丁/也)大芒駱(已也/四年)徒維(戊/也)敦䍧(午/也)
(天漢/元年)祝犂(已也爾雅/作著雍)訃洽(未也/二年)商横(庚也爾雅/作上章)赤奮若
(丑也天官書及爾雅申為汭漢丑為赤奮若今四葢自/太初已來計嵗次與天官書不同者有後厯衍改故也)
(三年/也)昭陽(辛也爾雅/作重光)作鄂(酉也/四年)撗艾(壬也爾雅/作𤣥黓)淹茂(戌/也)
(太始/元年)尚章(癸也爾雅/作昭陽也)困敦(亥也天官書子為/困敦爾雅同二年)焉逢(甲/也)大
淵獻(子也天官書亥為大淵/獻與爾雅同二年也)端蒙(乙/也)汭漢(丑也天官書/作赤奮若與)
(爾雅同四年已俊自太始征和已下訖篇/末具年次甲乙皆准此並褚光生所續)
　
　
　
　
　
　
　
　
　
　
　
　
　史記索隠卷八
