
　　唐正議大夫行祕書少監琅邪縣開國子顏師古注
　翟方進𫝊第五十四
翟方進字子威汝南上蔡人也家世微賤至方進父翟
公好學為郡文學方進年十二三失父孤學給事太守
府為小史號遲頓不及事(師古曰頓/讀曰鈍)數為掾史所詈辱
方進自傷廼從汝南蔡父相問已能所宜(師古曰言從/何術蓺可以)
(自/達)蔡父大竒其形貌謂曰小史有封侯骨當以經術進
努力為諸生學問(淳化本/努作怒)方進既厭為小史聞蔡父言
心喜因病歸家辭其後母欲西至京師受經母憐其幼
(○宋祁曰於母/字上疑有後字)隨之長安織屨以給方進讀經博士受
春秋積十餘年經學明習徒衆日廣諸儒稱之以射策
甲科為郎二三嵗舉明經遷議郎是時宿儒有清河胡
常(師古曰宿/久舊也)與方進同經常為先進名譽出方進下(師/古)
(曰常宦學雖在前/而名譽不及方進)心害其能論議不右方進(師古曰毁/短也○劉)
(攽曰多/一論字)方進知之候伺常大都授時(師古曰都授謂總/集諸生大講授也)
遣門下諸生至常所問大義疑難因記其說如是者久
之常知方進之宗讓已(師古曰/宗尊也)内不自得其後居士大
夫之間未甞不稱述方進遂相親友河平中方進轉為
博士數年遷朔方刺史居官不煩苛所察應條輙舉甚
有威名再三奏事(師古曰刺史嵗盡/輙奏事京師也)遷為丞相司直從
上甘泉行馳道中司隸校尉陳慶劾奏方進没入車馬
既至甘泉宫㑹殿中慶與廷尉范延夀語時慶有章劾
自道行事以贖論(師古曰當祭泰畤時行事有闕失罪/合贖○劉敞曰漢時人言行事成事)
(皆謂已行已成事也王充書亦有之/又下文所謂自設不坐之比是也)今尚書持我事來
當於此決前我為尚書時嘗有所奏事忽忘之留月餘
(師古曰言此者冀尚書忘已之事不奏○劉敞曰予/謂非冀尚書忘已不奏也言及之耳尋下文可見)方
進於是舉劾慶曰案慶奉使刺舉大臣故為尚書知機
事周密壹統明主躬親不解(師古曰解/讀曰懈)慶有罪未伏誅
無恐懼心豫自設不坐之比(師古曰比例/也音必寐反)又暴揚尚書
事言遲疾無所在虧損聖徳之聰明奉詔不謹皆不敬
(師古曰既自云不坐又言遲疾無/所在此之二條於法皆為不敬)臣謹以劾慶坐免官
㑹北地浩商為義渠長所捕亡(師古曰義渠北地之縣/也商被縣長捕而逃亡)
長取其母與豭豬連繫都亭下(師古曰以深辱之/豭牡豕也音家)商兄
弟㑹賔客自稱司隸掾長安縣尉殺義渠長妻子六人
亡丞相御史請遣掾史與司隸校尉部刺史并力逐捕
察無狀者(師古曰無狀謂商及義渠長本狀之違曲也/○劉攽曰謂察司隸刺史捕賊之無狀者故)
(下文云以宰士督/察奉使命大夫)奏可司隸校尉㳙勲奏言春秋之義
王人微者序乎諸侯之上尊王命也臣幸得奉使以督
察公卿以下為職(師古曰/督視也)今丞相宣請遣掾史以宰士
督察天子奉使命大夫(師古曰謂丞相掾史為宰士者/言其宰相之屬官而位為士也)
(奉使命大夫/謂司隸也)甚誖逆順之理(師古曰誖乖/也音布内反)宣本不師受
經術因事以立姦威案浩商所犯一家之禍耳而宣欲
専權作威乃害于乃國不可之大者(師古曰周書洪範/云臣之有作福作)
(威乃凶于乃國害于厥躬故引之/○宋祁曰乃監本作廼姚本刪)願下中朝特進列侯
將軍以下正國法度議者以為丞相掾不宜移書督趣
司隸(師古曰趣/讀曰促)㑹浩商捕得伏誅家屬徙合浦故事司
隸校尉位在司直下初除謁兩府(師古曰丞相/及御史也)其有所
㑹居中二千石前與司直並迎丞相御史初方進新視
事而涓勲亦初拜為司隸不肯謁丞相御史大夫後朝
㑹相見禮節又倨(師古曰/倨傲也)方進隂察之勲私過光禄勲
辛慶忌又出逢帝舅成都侯商道路下車立􁒳過廼就
車(師古曰/􁒳待也)於是方進舉奏其狀因曰臣聞國家之興尊
尊而敬長(○宋祁曰楊本/複有敬長二字)爵位上下之禮王道綱紀(師/古)
(曰言王道綱紀以尊/卑上下之禮為大也)春秋之義尊上公謂之宰海内無
不統焉丞相進見聖主御坐為起在輿為下(師古曰漢/舊儀云皇)
(帝見丞相起謁者贊稱曰皇帝為丞相起起立乃坐皇/帝在道丞相迎謁謁者贊稱曰皇帝為丞相下輿立乃)
(升/車)羣臣宜皆承順聖化以視四方(師古曰視/讀曰示)勲吏二千
石幸得奉使不遵禮儀輕謾宰相賤易上卿(師古曰謾/讀與慢同)
(易音弋/䜴反)而又詘節失度邪讇無常(師古曰讇古諂字也/私過辛慶忌見王商)
(而下車是/邪讇也)色厲内荏(應劭曰荏屈撓也師古曰論語稱/孔子曰色厲而内荏譬諸小人其)
(猶穿窬之盗也與言外色莊厲/而内懐荏弱故方進引以為言)墮國體(師古曰墮毁/也音火規反)亂
朝廷之序不宜處位臣請下丞相免勲時大中大夫平
當給事中奏言方進國之司直不自敇正以先羣下前
親犯令行馳道中司隸慶平心舉劾方進不自責悔而
内挾私恨伺記慶之從容語言(師古曰從/音七容反)以詆欺成罪
(師古曰詆毁/也音丁禮反)後丞相宣以一不道賊(如淳曰律殺不辜/一家三人為不道)
請遣掾督趣司隸校尉司隸校尉勲自奏暴於朝廷今
方進復舉奏勲議者以為方進不以道徳輔正丞相苟
阿助大臣欲必勝立威(師古曰必/勝必取勝)宜抑絶其原勲素行
公直姦人所惡可少寛假使遂其功名上以方進所舉
應科不得用逆詐廢正法(師古曰逆詐者謂以詐意逆/猜人也逆迎也論語子曰不)
(逆/詐)遂貶勲為昌陵令方進旬嵗間免兩司隸(師古曰旬/徧也滿也)
(旬嵗猶言滿嵗也/若十日之一周)朝廷由是憚之丞相宣甚器重焉常
誡掾史謹事司直翟君必在相位不久是時起昌陵營
作陵邑貴戚近臣子弟賔客多辜𣙜為姦利者(師古曰/𣙜専也)
(辜𣙜者言已自専之它人取者輙有辜罪○宋祁曰學/林云辜𣙜者乃阻障而獨阻其利後漢靈帝紀光和四)
(年豪右辜𣙜馬一匹至二百萬章懐注引前書音義曰/辜障也謂障餘人賣買而自取其利此訓是也師古以)
(謂他人取者輙有/辜罪此訓迂矣)方進部掾史覆案發大姦臧數千萬
上以為任公卿(師古曰/任堪也)欲試以治民徙方進為京兆尹
搏擊豪彊京師畏之時胡常為青州刺史聞之與方進
書曰竊聞政令甚明為京兆能則恐有所不宜(師古曰/言當犯)
(迕貴戚而/見毁也)方進心知所謂其後少弛威嚴(師古曰/弛懈也)居官
三嵗永始二年遷御史大夫數月㑹丞相薛宣坐廣漢
盗賊羣起及太皇太后喪時三輔吏並徴發為姦(師古/曰並)
(音歩/浪反)免為庻人方進亦坐為京兆尹時奉喪事煩擾百
姓左遷執金吾二十餘日丞相官缺羣臣多舉方進上
亦器其能遂擢方進為丞相封高陵侯食邑千户身既
富貴而後母尚在方進内行修飭供養甚篤(師古曰飭/謹也篤厚)
(也/)及後母終既𦵏三十六日除服起視事以為身備漢
相不敢踰國家之制(師古曰漢制自文帝遺詔之後國/家遵以為常大功十五日小功十)
(四日緦麻七日方進自/以大臣故云不敢踰制)為相公絜請託不行郡國(師古/曰言)
(不以私事託/於四方郡國)持法刻深舉奏牧守九卿峻文深詆(師古/曰詆)
(毁也音/丁禮反)中傷者尤多如陳咸朱博蕭育逢信孫閎之屬
皆京師世家以材能少歴牧守列卿知名當世而方進
特立後起十餘年間至宰相據法以彈咸等皆罷退之
初咸最先進自元帝初為御史中丞顯名朝廷矣成帝
初即位擢為部刺史歴楚國北海東郡太守陽朔中京
兆尹王章譏切大臣而薦琅邪太守馮野王可代大將
軍王鳳輔政東郡太守陳咸可御史大夫是時方進甫
從博士為刺史云(師古曰/甫始也)後方進為京兆尹咸從南陽
太守入為少府與方進厚善先是逢信已從高第郡守
歴京兆太僕為衞尉矣官簿皆在方進之右(師古曰簿/謂伐閱也)
(簿音主簿之簿○宋/祁曰官簿一作薄)及御史大夫缺三人皆名卿俱在
選中而方進得之㑹丞相宣有事與方進相連上使五
二千石雜問丞相御史(晉灼曰大臣獄重故以/秩二千石五人詰責之)咸詰責
方進冀得其處方進心恨初大將軍鳳奏除陳湯為中
郎與從事(師古曰毎有政事/皆與謀之而行也)鳳薨後從弟車騎將軍音
(○宋祁曰邵/本無從字)代鳳輔政亦厚湯逢信陳咸皆與湯善湯
數稱之於鳳音所久之音薨鳳弟成都侯商復為大司
馬衞將軍輔政商素憎陳湯白其罪過下有司案驗遂
免湯徙敦煌時方進新為丞相陳咸内懼不安廼令小
冠杜子夏往觀其意微自解説(師古曰解說/猶今言分疏)子夏既過
方進揣知其指不敢發言(師古曰揣謂探求之音初委/反○蕭該曰揣案集解音曰)
(揣音喘説文曰喘疾息也尺兊反說文揣量也初委反/又丁果反方言曰揣試也郭璞曰揣度試之也該謂今)
(讀揣音/初委反)居亡何(師古曰無何猶/言無幾謂少時)方進奏咸與逢信邪枉
貪汙營私多欲皆知陳湯姦佞傾覆利口不軌而親交
賂遺以求薦舉後為少府數饋遺湯信咸幸得備九卿
不思盡忠正身内自知行辟亡功效(師古曰辟/讀曰僻)而官媚
邪臣欲以徼幸苟得亡恥孔子曰鄙夫可與事君也與
哉(師古曰論語載孔子之言也謂鄙/夫可與事君也與哉與讀曰歟)咸信之謂也過惡
暴見不宜處位臣請免以示天下奏可後二嵗餘詔舉
方正直言之士紅陽侯立舉咸對策拜為光祿大夫給
事中方進復奏咸前為九卿坐為貪邪免自知罪惡暴
陳依託紅陽侯立徼幸有司莫敢舉奏冐濁苟容(師古/曰冐)
(貪蔽/也)不顧恥辱不當䝉方正舉備内朝臣并劾紅陽侯
立選舉故不以實有詔免咸勿劾立後數年皇太后姊
子侍中衞尉定陵侯淳于長有罪上以太后故免官勿
治罪有司奏請遣長就國長以金錢與立立上封事為
長求留曰陛下既託文以皇太后故(蘇林曰託/於詔文也)誠不可
更有它計(師古曰言不/宜遣長就國)後長隂事發遂下獄(○宋祁曰/浙本云隂)
(事𤼵遂/下獄)方進劾立懐姦邪亂朝政欲傾誤要主上狡猾
不道請下獄上曰紅陽侯朕之舅不忍致法遣就國於
是方進復奏立黨友曰立素行積為不善衆人所共知
邪臣自結附託為黨庻幾立與政事欲獲其利(師古曰/與讀曰)
(豫/)今立斥逐就國所交結尤著者不宜備大臣為郡守
案後將軍朱博鉅鹿太守孫閎故光禄大夫陳咸與立
交通厚善相與為腹心有背公死黨之信(師古曰死黨/盡死力於朋)
(黨/也)欲相攀援死而後已(師古曰援引也/已止也援音爰)皆内有不仁之
性而外有儁材過絶於人倫(○宋祁曰一作於人/無倫字監本有倫字)勇猛
果敢處事不疑所居皆尚殘賊酷虐苛刻慘毒以立威
而亡纖介愛利之風(師古曰愛利謂仁/愛而欲安利人也)天下所共知愚
者猶惑孔子曰人而不仁如禮何人而不仁如樂何(師/古)
(曰論語載孔子之言也言/用不仁之人則禮樂廢壊)言不仁之人亡所施用不仁
而多材國之患也此三人皆内懐姦猾國之所患而深
相與結信於貴戚姦臣此國家大憂大臣所宜没身而
爭也(師古曰/没盡也)昔季孫行父有言曰(○宋祁曰/父疑作甫)見有善於
君者愛之若孝子之養父母也見不善者誅之若鷹鸇
之逐鳥爵也(師古曰事見左傳行父魯卿季文子也/鸇似鷂而小今謂之土鸇鸇音之然反)翅
翼雖傷不避也貴戚彊黨之衆誠難犯犯之衆敵並怨
善惡相冒(師古曰冒/覆蔽也)臣幸得備宰相不敢不盡死請免
博閎咸歸故郡以銷姦雄之黨絶羣邪之望奏可咸既
廢錮(○宋祁曰姚/本既作知)復徙故郡以憂發疾而死(○宋祁曰/監本楊本)
(云以憂𤼵疾而死别/本越本云以憂死)方進知能有餘兼通文法吏事以
儒雅緣飭法律號為通明相天子甚器重之奏事亡不
當意内求人主微指以固其位初定陵侯淳于長雖外
戚然以能謀議為九卿新用事方進獨與長交稱薦之
及長坐大逆誅諸所厚善皆坐長免上以方進大臣又
素重之為隱諱方進内慙上疏謝罪乞骸骨上報曰定
陵侯長已伏其辜君雖交通𫝊不云乎朝過夕改君子
與之(師古曰/與許也)君何疑焉其専心壹意毋怠近醫藥以自
持(○宋祁曰監本/有近字别本無)方進廼起視事條奏長所厚善京兆
尹孫寳右扶風蕭育刺史二千石以上免二十餘人其
見任如此方進雖受榖梁然好左氏傳天文星歴其左
氏則國師劉歆星歴則長安令田終術師也(如淳曰劉/歆及田終)
(術二人皆受/學於方進)厚李尋以為議曹為相九嵗綏和二年春
熒惑守心尋奏記言應變之權君侯所自明往者數白
三光垂象變動見端(張晏曰九年之中而日三食月朓/側匿星孛營室東井熒惑守心)
山川水泉反理視患(張晏曰元延中㟭山崩壅江江水/不流山地之鎮宜固而崩水逆流)
(反於常理所以示人患/也師古曰視讀曰示)民人訛謡斥事感名(如淳曰斥/事井水溢)
(之事也有言溢者後果井溢感名燕燕/尾涎涎是也○宋祁曰注文井監作并)三者既效可為
寒心今提揚眉矢貫中(服䖍曰提攝提星也揚眉揚其/芒角也矢枉矢也孟康曰綏和)
(元年正月枉矢從東南入北斗攝提與北斗杓建寅貫/攝提中是也張晏曰矢一星貫中者謂正直弧中也)
狼奮角弓且張(張晏曰狼一星奮角者有芒角也狼芒/角則盗賊起天弓九星不欲明明猶張)
(也兵起/之象)金歴庫土逆度(張晏曰庫二十星在軫南金太/白也歴武庫則兵起土鎮星也)
(逆度逆/行也)輔湛沒火守舍(張晏曰北斗第四星旁一小星/曰輔沈沒不見則天下之兵銷)
(三十日為守舍謂日月所經宿舍也一/曰大守舍熒惑守心師古曰湛讀曰沈)萬嵗之期近慎
朝暮(師古曰萬嵗之期謂死也/慎朝暮者言其事在朝夕)上無惻怛濟世之功下
無推讓避賢之效欲當大位為具臣以全身難矣(師古/曰具)
(臣具位之臣/無功徳也)大責日加安得但保斥逐之勠(師古曰言/其事重不)
(但斥逐而已○/劉敞曰勠改戮)闔府三百餘人唯君侯擇其中與盡節
轉凶(師古曰三百餘人/謂丞相之官屬也)方進憂之不知所出㑹郎賁麗
善為星(師古曰賁姓也/麗名也賁音肥)言大臣宜當之上廼召見方進
還歸未及引決上遂賜冊曰皇帝問丞相君有孔子之
慮孟賁之勇朕嘉與君同心一意庻幾有成惟君登位
于今十年灾害並臻民被飢餓加以疾疫溺死闗門牡
開(張晏曰元延元年章門函谷門牡自亡○宋祁曰按/五行志注晉灼曰章城門西出南頭第一門也牡是)
(出籥者師古曰牡所以下/閉者以鐵為之非出籥也)失國守備盗賊黨軰(師古曰/黨衆多)
(○宋祁曰監本浙本作盗/黨羣軰姚本作盗賊羣軰)吏民殘賊毆殺良民(師古曰/毆擊也)
(音一/口反)斷獄嵗嵗多前上書言事交錯道路懐姦朋黨相
為隠蔽皆亡忠慮羣下兇兇更相嫉妬(師古曰更/音工衡反)其咎
安在觀君之治無欲輔朕富民便安元元之念間者郡
國榖雖頗孰(師古曰間謂/近者以來)百姓不足者尚衆前去城郭
未能盡還夙夜未嘗忘焉朕惟往時之用與今一也(師/古)
(曰謂財/用也)百僚用度各有數君不量多少一聼羣下言用
度不足奏請一切増賦税城郭堧及園田過更筭馬牛
羊(張晏曰一切權時也堧城郭旁地園田入多益其稅/也百人為卒取一人所贍常為之月用二千使人直)
(之謂之過更又牛馬羊頭數出税筭千輸/二十也師古曰堧音人緣反解在食貨志)増益鹽鐵變
更無常朕既不明隨奏許可後議者以為不便制詔下
君君云賣酒醪後請止未盡月復奏議令賣酒醪朕誠
怪君何持容容之計無忠固意(師古曰容容/隨衆上下也)將何以輔
朕帥道羣下而欲久䝉顯尊之位豈不難哉(師古曰/蒙冐也)𫝊
曰高而不危所以長守貴也(師古曰孝/經之言也)欲退君位尚未
忍君其孰念詳計塞絶姦原憂國如家務便百姓以輔
朕朕既已改君其自思强食慎職使尚書令賜君上尊
酒十石養牛一君審處焉方進即日自殺(如淳曰漢儀/注有天地大)
(變天下大過皇帝使侍中持節乘四白馬賜上尊酒十/斛牛一頭策告殃咎使者去半道丞相即上病使者還)
(未白事尚書以/丞相不起病聞)上祕之遣九卿冊贈以丞相高陵侯印
綬賜乘輿祕器少府供張柱檻皆衣素(師古曰柱屋柱/也檻軒前闌版)
(也皆以白/素衣之)天子親臨弔者數至禮賜異於它相故事(師/古)
(曰漢舊儀云丞相有疾皇帝法駕親至問疾從西門入/即薨移居第中車駕往弔賜棺棺斂具贈錢葬地葬日)
(公卿已下㑹葬焉○宋/祁曰注文已字當作以)諡曰恭侯長子宣嗣宣字太伯
亦明經篤行君子人也及方進在為闗都尉南郡太守
(師古曰言方進未死/之時宣已為此官)少子曰義義字文仲少以父任為
郎稍遷諸曹年二十出為南陽都尉宛令劉立與曲陽
侯為婚又素著名州郡輕義年少義行太守事行縣至
宛(師古曰行音下/更反其下並同)丞相史在𫝊舍立持酒肴謁丞相史
對飲未訖(○宋祁曰相對飲浙本/無相字景祐本無飲字)㑹義亦往外吏白都
尉方至立語言自若(師古曰自若言如故○/宋祁曰自監本作目)須臾義至
内謁徑入(師古曰内謁猶/今之通名也)立廼走下義既還大怒陽以
它事召立至以主守盗十金賊殺不辜部掾夏恢等收
縛立𫝊送鄧獄(師古曰部分其掾而/遣之鄧亦南陽之縣)恢亦以宛大縣恐
見簒奪白義可因隨後行縣送鄧(師古曰因太守行縣/以立自隨即送鄧之)
(獄/)義曰欲令都尉自送則如勿收邪(師古曰言若都尉/自送至獄不如本)
(不收/治)載環宛市廼送(師古曰環繞/也音下串反)吏民不敢動威震南
陽立家輕騎馳從武闗入語曲陽侯曲陽侯白成帝帝
以問丞相方進遣吏敇義出宛令宛令已出吏還白狀
方進曰小兒未知為吏也其意以為入獄當輙死矣(師/古)
(曰謂其不知立有/所持挾以自免脫)後義坐法免起家而為𢎞農太守遷
河内太守青州牧所居著名有父風烈徙為東郡太守
數嵗平帝崩王莽居攝義心惡之乃謂姊子上蔡陳豐
曰新都侯攝天子位號令天下故擇宗室幼稚者以為
孺子依託周公輔成王之義且以觀望(師古曰言漸/試天下人心)必
代漢家其漸可見方今宗室衰弱外無彊蕃天下傾首
服從莫能亢扞國難吾幸得備宰相子身守大郡父子
受漢厚恩義當為國討賊以安社稷欲舉兵西誅不當
攝者選宗室子孫輔而立之設令時命不成死國埋名
猶可以不慙於先帝(師古曰埋名謂/身埋而名立)今欲發之乃肯從
我乎(師古曰/乃汝也)豐年十八勇壯許諾義遂與東郡都尉劉
宇嚴鄉侯劉信信弟武平侯劉璜結謀及東郡王孫慶
素有勇略以明兵法徴在京師義廼詐移書以重罪傳
逮慶(師古曰追/赴獄也)於是以九月都試日(如淳曰太守都尉/令長丞尉㑹都試)
(課殿/最也)斬觀令(文穎曰觀縣名師/古曰音工渙反)因勒其車騎材官士募
郡中勇敢部署將帥嚴鄉侯信者東平王雲子也雲誅
死信兄開明嗣為王薨無子而信子匡復立為王故義
舉兵并東平立信為天子義自號大司馬柱天大將軍
以東平王傅蘇隆為丞相中尉臯丹為御史大夫移檄
郡國言莽鴆殺孝平皇帝矯攝尊號今天子已立共行
天罰(師古曰共/讀曰恭)郡國皆震比至山陽衆十餘萬(師古曰/比音必)
(寐/反)莽聞之大懼廼拜其黨親輕車將軍成武侯孫建為
奮武將軍光禄勲成都侯王邑為虎牙將軍明義侯王
駿為彊弩將軍春王城門校尉王况為震威將軍(師古/曰春)
(王長安城東出北頭第一門/也本名宣平門莽更改焉)宗伯忠孝侯劉宏為奮衝
將軍中少府建威侯王昌為中堅將軍中郎將震羌侯
竇兄為奮威將軍(師古曰兄/讀曰況)凡七人自擇除闗西人為
校尉軍吏將闗東甲卒𤼵奔命以擊義焉復以太僕武
讓為積弩將軍屯函谷闗將作大匠蒙鄉侯逯並為横
壄將軍屯武闗(師古曰逯姓也並名也逯音錄又音鹿/今東郡有逯姓二音並得書本逯字或)
(作逮今河朔有逮姓自/呼音徒戴反其義兩通)羲和紅休侯劉歆為揚武將軍
屯宛大保後丞丞陽侯甄邯為大將軍屯灞上(師古曰/丞陽侯)
(音/烝)常鄉侯王惲為車騎將軍屯平樂館騎都尉王晏為
建威將軍屯城北城門校尉趙恢為城門將軍皆勒兵
自備(○宋祁曰兵字/下疑有以字)莽日抱孺子㑹羣臣而稱曰昔成
王幼周公攝政而管蔡挾祿父以畔(師古曰祿父紂/子也父讀曰甫)今
翟義亦挾劉信而作亂自古大聖猶懼此況臣莽之斗
筲(師古曰斗筲自喻材器/小也解在公孫劉田傳)羣臣皆曰不遭此變不章聖
徳莽於是依周書作大誥(師古曰武王崩周公相成王/而三監淮夷叛周公作大誥)
(莽自比周公/故依放其事)曰惟居攝二年十月甲子攝皇帝若曰大
誥道諸侯王三公列侯于汝卿大夫元士御事(應劭曰/言以大)
(道告於諸侯以下/也御事主事也)不弔天降喪于趙傅丁董(應劭曰趙/飛燕傅太)
(后丁太后董賢也師古曰不弔言不為天所弔/閔降下也○宋祁曰注文閔字下疑有也字)洪惟我
幼冲孺子當承繼嗣無疆大歴服事(師古曰洪大也惟/思也冲稚也大思)
(㓜冲孺子當承繼漢家/無竟之歴服行政事)予未遭其明悊能道民於安況
其能往知天命(師古曰予莽自稱也言不遭遇明智之/人以自輔佐而道百姓於安蓋為謙辭)
(也道讀/曰導)熙我念孺子若渉淵水(師古曰/熙嘆辭)予惟往求朕所
濟度奔走(師古曰言我當求所以濟度/之故奔走盡力不憚勤勞)以傅近奉承高
皇帝所受命(師古曰傅讀曰/附近音其靳反)予豈敢自比於前人乎(師/古)
(曰前人/謂周公)天降威明用寧帝室遺我居攝寳龜(師古曰威/明猶言明)
(威也遺音/弋季反)太皇太后以丹石之符廼紹天明意(師古曰/紹承也)
詔予即命居攝踐阼如周公故事反虜故東郡太守翟
義擅興師動衆曰有大難于西土西土人亦不靖(師古/曰曰)
(者述翟義之言云爾也西土/謂京師也言在東郡之西也)於是動嚴鄉侯信誕敢犯
祖亂宗之序(師古曰/誕大也)天降威遺我寳龜固知我國有呰
災使民不安(師古曰呰病也言天所以降威遺龜者知/國有災病義信當反天下不安之故也呰)
(讀與疵同○蕭該曰呰韋昭音疵呰字/别有音於地理志及序𫝊中已具也)是天反復右我
漢國也(師古曰復音扶/目反右讀曰祐)粤其聞曰(孟康曰翟義反書上/聞日也師古曰粤𤼵)
(語辭也○宋祁/曰景本曰作日)宗室之儁有四百人(孟康曰諸/劉見在者)民獻儀
九萬夫(孟康曰民之/表儀謂賢者)予敬以終於此謀繼嗣圖功(師古/曰我)
(用此宗室之儁及獻儀者/共謀圖國事終成其功)我有大事休予卜并吉(師古/曰大)
(事戎事也言人謀既從/卜又并吉是為美也)故我出大將告郡太守諸侯相
令長曰予得吉卜予惟以汝于伐東郡嚴鄉逋播臣(師/古)
(曰逋亡也/播散也)爾國君或者無不反曰難大民亦不靜亦惟
在帝宮諸侯宗室於小子族父敬不可征(師古曰言爾/等國君或有)
(言曰禍難既大衆庻不安又劉信國之宗/室於孺子為族父當加禮敬不可征討)帝不違卜(師/古)
(曰卜既得吉/天命不違)故予為冲人長思厥難曰烏虖義信所犯
誠動鰥寡哀哉(師古曰無妻無夫之人/亦同受其害故可哀哉)予遭天役遺大
解難於予身以為孺子不身自䘏(師古曰言天以漢家/役事遺我而令身解)
(其難故我征伐以為孺/子除亂非自憂己身也)予義彼國君泉陵侯上書(應劭/曰泉)
(陵侯劉慶也上書/令莽行天子事)曰成王幼弱周公踐天子位以治天
下六年朝諸侯於明堂制禮樂班度量而天下大服(師/古)
(曰班謂/布行也)太皇太后承順天心成居攝之義皇太子為孝
平皇帝子(師古曰皇太/子即謂孺子)年在襁褓宜且為子知為人子
道令皇太后得加慈母恩畜養成就加元服然後復子
明辟(師古曰辟君也以/明君之事還孺子)熙為我孺子之故(師古曰重/歎而言)予
惟趙傅丁董之亂遏絶繼嗣變剝適庻危亂漢朝以成
三□(晉灼曰古厄字服䖍曰厄㑹也謂三七二百一十/嵗師古曰適讀曰嫡○劉奉世曰□者國統三絶)
(也/)隊極厥命(師古曰隊隕/也極盡也)烏虖害其可不旅力同心戒
之哉(師古曰害讀曰曷/曷何也旅陳也)予不敢僭上帝命(師古曰僭不/信也言順天)
(命而/征討)天休于安帝室興我漢國惟卜用克綏受兹命(師/古)
(曰言天美於興復漢國故/我惟用卜吉能安受此命)今天其相民況亦惟卜用(師/古)
(曰言天道當思助人/況更用卜吉可知矣)太皇太后肇有元城沙鹿之右(張/晏)
(曰沙鹿在元城縣春秋時沙鹿崩王莽以為/元后之祥語在元后𫝊師古曰右讀曰祐)隂精女主
聖明之祥(李竒曰李親懐元后夢/月入懐隂精女主之祥)配元生成以興我天
下之符遂獲西王母之應(孟康曰民傳祀/西王母之應也)神靈之徴(師/古)
(曰徴/證也)以祐我帝室以安我大宗以紹我後嗣以繼我漢
功厥害適統不宗元緒者辟不違親辜不避戚(師古曰/其有害)
(國之正統不尊大緒者當速/加刑辟不避親戚適讀曰嫡)夫豈不愛亦惟帝室(師古/曰非)
(不愛此人但為/帝室不得止)是以廣立王侯並建曽𤣥俾屏我京師
綏撫宇内(師古曰屏謂/蔽捭其難也)博徴儒生講道于廷論序乖繆
制禮作樂同律度量混壹風俗(師古曰混亦同/也音胡本反)正天地
之位昭郊宗之禮定五畤廟祧咸秩亡文(孟康曰諸廢/祀無文籍皆)
(祭/之)建靈臺立明堂設辟雍張太學尊中宗高宗之號(服/䖍)
(曰宣帝/元帝也)昔我高宗崇徳建武克綏西域以受白虎威勝
之瑞(應劭曰元帝誅滅郅支單于懐輯西/域時有獻白虎者所以威逺勝猛也)天地判合乾
坤序徳(師古曰言元帝既有威徳太后又兆符應則是/天地乾坤夫妻之義相配合也判之言片也)
太皇太后臨政有龜龍麟鳳之應五徳嘉符相因而備
河圖雒書逺自昆侖出於重壄(師古曰昆侖河所出重/壄洛所出皆有圖書故)
(本言之壄/古野字)古讖著言肆今享實(師古曰肆故也言有/其讖故今當其實)此
廼皇天上帝所以安我帝室俾我成就洪烈也(師古曰/洪大也)
(烈業/也)烏虖天明威輔漢始而大大矣(師古曰言因此/難更以强大)爾
有惟舊人泉陵侯之言爾不克逺省爾豈知太皇太后
若此勤哉(師古曰言爾當思久舊之人泉陵侯所言/爾不能逺省識古事豈知太后之勤乎)天
毖勞我成功所(孟康曰天慎勞我/國家成功之所在)予不敢不極卒安皇
帝之所圖事(師古曰卒終也言我不敢不終/祖宗之業安帝室所謀之事)肆予告我
諸侯王公列侯卿大夫元士御事(師古曰肆陳也/陳其理而告之)天輔
誠辭(師古曰言有至誠/之辭則為天所輔)天其累我以民予害敢不於祖
宗安人圖功所終(師古曰累託也言天以百姓託我我/曷敢不謀終祖宗安人之功也累音)
(力瑞反害讀曰/曷下皆類此)天亦惟勞我民若有疾予害敢不於祖
宗所受休輔(師古曰言天欲撫勞我衆衆若有疾苦我/曷敢不順祖宗之意休息而輔助之勞音)
(來到/反)予聞孝子善繼人之意忠臣善成人之事予思若
考作室厥子堂而構之(師古曰父有作室之意則子/當築堂而構棼橑以成之)厥
父菑厥子播而穫之(師古曰父菑耕其田子當布種而/收穫之反土為菑一曰田一嵗曰)
(菑/)予害敢不於身撫祖宗之所受大命(師古曰作室農/人猶不弃其本)
(業我於今日不得有/避而不征討叛逆也)若祖宗廼有效湯武伐厥子民長
其勸弗救(師古曰譬有人來伐其子而長養彼心反勸/助之弗救其子者止以子惡故也言湯武疾)
(惡其心亦然今所征討/不得避親當以公義)烏虖肆哉(師古曰肆陳/也勸令陳力)諸侯王
公列侯卿大夫元士御事其勉助國道明(師古曰道由/也言當由於)
(明智之事/以助國也)亦惟宗室之俊民之表儀迪知上帝命(師古/曰迪)
(亦道也言當遵/道而知天命)粤天輔誠爾不得易定(師古曰粤辭也/天道輔誠爾不)
(得改易天/之定命)況今天降定于漢國惟大囏人翟義劉信大
逆欲相伐于厥室豈亦知命之不易乎(師古曰言義信/不知天命不可)
(改易乃大為囏難以干國紀是/自相謀誅伐其室也囏古艱字)予永念曰天惟喪翟義
劉信若嗇夫予害敢不終予畮(師古曰嗇夫治田志除/草穢天之欲喪義信事)
(亦如之我當順天/以終竟田畮之事)天亦惟休于祖宗予害其極卜害敢
不于從(師古曰言天羙祖宗之事我何/其極卜法敢不往從言必從也)率寧人有㫖疆
土況今卜并吉(師古曰言循祖宗之業務在安人而羙/疆土況今卜并吉乎言不可不從也)
故予大以爾東征命不僭差(師古曰言/必信之矣)兆陳惟若此(師/古)
(曰卜兆陳列惟如此○/宋祁曰邵本兆作卜)廼遣大夫桓譚等班行諭告當
反位孺子之意還封譚為明告里附城(師古曰明告者/以其出使能明)
(告諭於外也附城/云如古附庸也)諸將東至陳留菑(孟康曰菑故戴國/在梁後屬陳留今)
(曰考/城)與義㑹戰破之斬劉璜首莽大喜復下詔曰太皇
太后遭家不造國統三絶(師古曰謂成帝哀/帝平帝皆無子也)絶輙復續
恩莫厚焉信莫立焉孝平皇帝短命蚤崩(師古曰蚤/古早字)幼
嗣孺沖詔予居攝予承明詔奉社稷之任持大宗之重
養六尺之託受天下之寄(○宋祁曰監本楊本郭本託/作孤别本云養六尺之孤託)
(受天下/之寄)戰戰兢兢不敢安息伏念太皇太后惟經蓺分
析王道離散(師古曰惟思也○宋/祁曰姚本散作散)漢家制作之業獨未
成就故博徴儒士大興典制備物致用立功成器以為
天下利王道粲然基業既著千載之廢百世之遺於今
廼成道徳庻幾於唐虞功烈比齊於殷周(師古曰/烈業也)今翟
義劉信等謀反大逆流言惑衆欲以簒位賊害我孺子
罪深於管蔡惡甚於禽獸信父故東平王雲不孝不謹
親毒殺其父思王名曰鉅䑕(師古曰鉅大也莽誣/雲呼其父曰鉅䑕也)後雲
竟坐大逆誅死義父故丞相方進險詖隂賊(師古曰詖/佞也音彼)
(義/反)兄宣静言令色外巧内嫉(師古曰静安也令善也言/其陽為安静之言外有善)
(色而實/嫉害也)所殺鄉邑汝南者數十人今積惡二家迷惑相
得此時命當殄天所滅也義始發兵上書言宇信等與
東平相輔謀反(師古曰輔者東平王相之名也○劉奉/世曰義𤼵兵時東平相蘇隆此輔未喻)
(或者當為傅聲之誤也宋祁曰/前云以東平王傅蘇隆為丞相)執捕械繫欲以威民先
自相被以反逆大惡(師古曰威加也/被音皮義反)轉相捕械此其破
殄之明證也已捕斬斷信二子榖鄉侯章徳廣侯鮪義
母練兄宣親屬二十四人皆磔暴于長安都市四通之
衢當其斬時觀者重疊(師古曰言人/多而聚積)天氣和清可謂當
矣命遣大將軍共行皇天之罰(師古曰共/讀曰恭)討海内之讎
功效著焉予甚嘉之司馬法不云乎賞不踰時欲民速
覩為善之利也今先封車騎都尉孫賢等五十五人皆
為列侯户邑之數别下遣使者持黄金印赤韍縌朱輪
車即軍中拜授(服䖍曰縌即今之綬也師古曰韍所以/繫印也縌者系也謂逆受之也即就也)
(韍音弗縌音逆○宋祁曰/注文系字上當有其字)因大赦天下於是吏士精銳
遂攻圍義於圉城破之義與劉信弃軍庸亡(孟康曰謂/挺身逃亡)
(如奴/庸也)至固始界中捕得義尸磔陳都市卒不得信初三
輔聞翟義起自茂陵以西至汧二十三縣盗賊並發趙
明霍鴻等自稱將軍攻燒官寺殺右輔都尉及斄令(師/古)
(曰斄讀/曰邰)劫略吏民衆十餘萬火見未央宫前殿莽晝夜
抱孺子禱宗廟復拜衞尉王級為虎賁將軍大鴻臚望
鄉侯閻遷為折衝將軍與甄邯王晏西擊趙明等正月
虎牙將軍王邑等自闗東還便引兵西彊弩將軍王駿
以無功免揚武將軍劉歆歸故官復以邑弟侍中王竒
為揚武將軍城門將軍趙恢為彊弩將軍中郎將李棽
為厭難將軍(師古曰棽音所林反○宋祁曰服䖍棽音/禁如淳音琴説文丑心反晉灼音參參音)
(森/)復將兵西二月明等殄滅諸縣悉平還師振旅莽乃
置酒白虎殿勞饗將帥大封拜先是益州蠻夷及金城
塞外羌反畔時州郡擊破之莽廼并録以小大為差封
侯伯子男凡三百九十五人曰皆以奮怒東指西擊羌
宼蠻盗反虜逆賊不得旋踵應時殄滅天下咸服之功
封云莽於是自謂大得天人之助至其年十二月遂即
真矣初義所收宛令劉立聞義舉兵上書願備軍吏為
國討賊内報私怨莽擢立為陳留太守封明徳侯始義
兄宣居長安先義未發家數有怪(師古曰言義/未𤼵兵之前)夜聞哭
聲聼之不知所在宣教授諸生滿堂有狗從外入齧其
中庭羣鴈數十比驚救之已皆斷頭(師古曰比/音必寐反)狗走出
門求不知處宣大惡之謂後母曰東郡太守文仲素俶
儻(師古曰俶/音土歴反)今數有惡怪恐有妄為而大禍至也(○宋/祁曰)
(恐有當/作恐其)太夫人可歸為弃去宣家者以避害(師古曰言/歸其本族)
(自絶於/翟氏)母不肯去後數月敗莽盡壊義第宅汙池之(師/古)
(曰汙停水/也音烏)發父方進及先祖冡在汝南者燒其棺柩夷
滅三族誅及種嗣至皆同坑以棘五毒并𦵏之(如淳曰/野葛狼)
(毒之/屬也)而下詔曰蓋聞古者伐不敬取其䲔鯢築武軍封
以為大戮於是乎有京觀以懲滛慝(師古曰此左傳載/楚莊王之辭也䲔)
(鯢大魚為害者也以此比敵人之勇桀者京高丘也觀/謂如闕形也懲創艾也慝惡也䲔古鯨字音其京反鯢)
(音五奚反觀/音工喚反)廼者反虜劉信翟義誖逆作亂于東而芒
竹羣盗趙明霍鴻造逆西土(師古曰芒竹在盩厔南界/芒水之曲而多竹林也即)
(今司竹園是其/地矣芒音亡)遣武將征討咸伏其辜惟信義等始發
自濮陽結姦無鹽殄滅於圉趙明依阻槐里環隄(師古/曰槐)
(里縣界其中有環曲之/隄而明依之以自固也)霍鴻負倚盩厔芒竹(師古曰負/恃也倚音)
(於綺/反)咸用破碎亡有餘類其取反虜逆賊之䲔鯢聚之
通路之旁濮陽無鹽圉槐里盩厔凡五所各方六丈高
六尺築為武軍封以為大戮薦樹之棘(師古曰薦讀曰/荐荐重也聚也)
(○蕭該音義曰字林作栫柴木擁也在/見反該案今作薦字者借以為栫字)建表木高丈六
尺(師古曰表者/所以標明也)書曰反虜逆賊䲔鯢在所長吏常以秋
循行(師古曰行/音下更反)勿令壊敗以懲淫慝焉初汝南舊有鴻
隙大陂郡以為饒(師古曰鴻隙陂名藉其溉灌/及魚龞萑蒲之利以多財用)成帝時
闗東數水陂溢為害方進為相與御史大夫孔光共遣
掾行視(師古曰行/音下更反)以為決去陂水其地肥羙省隄防費
而無水憂遂奏罷之及翟氏滅鄉里歸惡言方進請陂
下良田不得而奏罷陂云王莽時常枯旱郡中追怨方
進童謡曰壊陂誰翟子威飯我豆食羮芋魁(師古曰言/田無溉灌)
(而不生秔稻又無黍稷但有豆及芋也豆食者豆為/飯也羮芋魁者以芋根為羮也飯音扶晩反食音飤)反
乎覆陂當復(師古曰事之反覆無/常言禍兮福所倚)誰云者兩黄鵠(師古/曰託)
(言有神/來告之)
司徒掾班彪曰丞相方進以孤童攜老母羈旅入京師
身為儒宗致位宰相盛矣當莽之起蓋乘天威雖有賁
育奚益於敵(師古曰賁謂孟賁育謂夏育皆古之勇/士言得之無益不能敵莽也賁音奔)義
不量力懐忠憤𤼵以隕其宗悲夫
　
　前漢書卷八十四
　前漢書卷八十四考證
翟方進𫝊受春秋○按儒林𫝊方進受榖梁春秋於尹
　更始又兼左氏春秋胡常與方進同師者也
司𨽻校尉陳慶○按公卿表慶字君卿後方進為丞相
　時慶以琅邪太守入為廷尉一年徙為長樂少府
慶與廷尉范延夀語○按公卿表延夀字子路安成人
　河平二年以北海太守入為廷尉八年卒
矢貫中注云云○(臣召南/)按孟康注是也如張晏說則
　與下文狼弓複矣
翟方進子義於是以九月都試日注如淳云云○(臣召/)
　(南/)按都試日即講武日也故下文云勒車騎材官漢
　制常以秋行都試韓延夀傳最詳如淳以課殿最解
　之非是
泉陵侯上書注應劭曰泉陵侯劉慶也○(臣召南/)按泉
　陵王子侯表作衆陵据地理志泉陵侯國屬零陵郡
　則此文是表誤也
　
　
　
　
　
　
　
　
　
　
　
　
　
　
　
　前漢書卷八十四考證
欽定四庫全書
　前漢書卷八十五
　　漢　　蘭　　臺　　令　　