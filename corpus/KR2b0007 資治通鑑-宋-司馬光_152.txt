
　資治通鑑卷一百五十一　宋　司馬光　撰
　　　　　　　　　　　　　　胡三省　音註
　梁紀七(起柔兆敦牂盡彊/圉協洽凡二年)
　　髙祖武皇帝七
普通七年春正月辛丑朔大赦　壬子魏以汝南王悦
領太尉　魏安州石離宂城斛鹽三戍兵反應杜洛周
衆合二萬洛周自松岍赴之(水經注大榆河出禦夷鎮/北塞中南流逕密雲戊西)
(又南流逕孔山西又歴密雲戍東右合孟廣􁖺水􁖺水/西逕孔山南上有洞宂開明故謂之孔山大榆河又東)
(南流白楊泉水注之水北𤼵白楊溪望離石大榆河又/東南流出峽逕安州舊漁陽郡之滑鹽縣南世謂之斛)
(鹽城西北去禦夷鎮二百里岍輕煙翻或曰岍􁖺/字之誤也讀作陘唐志營州西北百里曰松陘嶺)行臺
常景使别将崔仲哲屯軍都闗以邀之(将即/亮翻)仲哲戰沒
元譚軍夜潰(元譚軍於居庸/闗見上卷上年)魏以别将李琚代譚為都
督仲哲秉之子也(崔秉時為/燕州刺史)　初魏廣陽王深通於城
陽王徽之妃徽為尚書令為胡太后所信任會恒州人
請深為刺史徽言深心不可測及杜洛周反五原降户
在恒州者謀奉深為主深懼上書求還洛陽(時深軍于/朔州恒户)
(登翻降户江/翻上時掌翻)魏以左衛将軍楊津代深為北道大都督
詔深為吏部尚書徽長夀之子也(長夀景/穆子也)五原降户鮮
于修禮等帥北鎮流民反於定州之左城(按楊津𫝊左/城當在博陵)
(界又水經注中山唐縣/有左人城帥讀曰率)改元魯興引兵向州城州兵禦
之不利楊津至靈丘(靈丘縣漢屬代/郡唐為蔚州)聞定州危迫引兵
救之入據州城修禮至津欲出擊之長史許被不聴津
手劍擊　(手首又翻此以記檀/弓子手弓釋之為據)被走得免津開門出戰
斬首數百賊退人心少安(少詩/沼翻)詔尋以津為定安州刺
史兼北道行臺魏以揚州刺史長孫稚為大都督北討
諸軍事與河間王琛共討修禮(長知兩翻/琛丑林翻)　二月甲戌
北伐衆軍解嚴　魏西部敕勒斛律洛陽反於桑乾西
(乾音/干)與費也頭牧子相連結三月甲寅游擊将軍爾朱
榮擊破洛陽於深井牧子於河西(北河/之西)　夏四月乙酉
臨川靖惠王宏卒　魏大赦　癸巳魏以侍中車騎大
将軍城陽王徽為儀同三司(騎奇/寄翻)徽與給事黄門侍郎
徐紇共毁侍中元順於太后出為䕶軍将軍太常卿順
奉辭於西遊園紇侍側順指之謂太后曰此魏之宰噽
(宰噽吳太宰噽也好讒吳王夫差/信而任之以至亡國噽匹鄙翻)魏國不亡此終不死
紇脅肩而出(朱元晦曰脅肩竦體/也小人側媚之態)順抗聲叱之曰爾刀
筆小才止堪供几案之用豈應汙辱門下斁我彞倫(汙/烏)
(故翻斁多/路翻敗也)因振衣而起太后黙然　魏朔州城民鮮于
阿胡等據城反(阿從安/入聲)　杜洛周南出鈔掠薊城魏
常景遣統軍梁仲禮擊破之丁未都督李琚與洛周戰
于薊城之北敗沒常景帥衆拒之洛周引還上谷(鈔楚/交翻)
(薊音計帥/讀曰率)　長孫稚行至鄴詔解大都督以河間王琛
代之稚上言曏與琛同在淮南琛敗臣全(謂為裴邃所/敗事見上卷)
(上/年)遂成私隙今難以受其節度魏朝不聴(朝直/遥翻)前至呼
沱稚未欲戰琛不從鮮于修禮邀擊稚於五鹿(杜預曰/陽平元)
(城縣東有五鹿即沙鹿也按呼沱不至元城界/此别有五鹿非左氏所謂五鹿也沱徒河翻)琛不赴
救稚軍大敗稚琛並坐除名　五月丁未魏主下詔将
北討内外戒嚴既而不行　衡州刺史元畧自至江南
晨夕哭泣常如居喪及魏元乂死(乂死見上卷上/年喪息亦翻)胡太
后欲召之知畧因刁雙獲免(事見一百四十/九卷普通兀年)徵雙為光
禄大夫遣江革祖暅之南還以求略(江革祖暅之沒魏/見上卷上年暅古)
(鄧/翻)上備禮遣之寵贈甚厚畧始濟淮魏拜畧為侍中賜
爵義陽王以司馬始賔為給事中栗法光為本縣令刁
昌為東平太守刁雙為西兖州刺史凡畧所過一飱一
宿皆賞之(畧來奔見一百四十九卷元年栗法光屯留/人魏孝昌十年置西兖州於定陶領沛濟隂)
(二郡是年則/孝旻一年也)　魏以丞相髙陽王雍為大司馬復以廣
陽王深為大都督討鮮于修禮(復扶/又翻)章武王融為左都
督裴衍為右都督並受深節度深以其子自随城陽王
徽言於太后曰廣陽王攜其愛子握兵在外将有異志
乃敕融衍潛為之備(疑則勿任任則勿疑既以深為大/督而又使小督備之何以責其殄)
(冦/乎)融衍以敕示深深懼事無大小不敢自决太后使問
其故對曰徽銜臣次骨(李奇曰次骨者/言深刻至骨)臣疏逺在外徽
之構臣無所不為自徽執政以來臣所表請多不從允
徽非但害臣而已從臣将士有勲勞者皆見排抑不得
比它軍仍深被憎嫉或因其有罪加以深文至於殊死
以是從臣行者莫不悚懼有言臣善者視之如仇讐言
臣惡者待之如親戚徽居中用事朝夕欲陷臣於不測
之誅臣何以自安陛下若使徽出臨外州臣無内顧之
憂庶可以畢命賊庭展其忠力太后不聴(為深死于/盜手張本)徽
與中書舍人鄭儼等更相阿黨(更工/衡翻)外似柔謹内實忌
克賞罰任情魏政由是愈亂　戊申魏燕州刺史崔秉
帥衆弃城奔定州(燕州自去年八月為杜/洛周所圍燕因肩翻)　乙丑魏以
安西将軍宗正珍孫為都督(宗正複姓漢楚元王交之/子郢客孫徳世為宗正子)
(孫因以/為氏)討汾州反胡(討劉蠡/升也)　六月魏絳蜀陳雙熾聚
衆反(蜀人徙居絳都者謂之絳蜀絳縣漢晉屬河/東郡元魏分置絳郡魏收志郡屬東雍州)自號
始建王魏以假鎮西将軍長孫稚為討蜀都督(曰考異/  費穆)
(𫝊穆為都督平絳蜀不/應有兩都督今從帝紀)别将河東薛修義輕騎詣雙熾
壘下曉以利害雙熾即降詔以修義為龍門鎮将(此龍/門在)
(河東北屈縣西魏世祖神䴥元年禽赫連/昌改北屈為禽昌縣将即亮翻降户江翻)　丙子魏徙
義陽王略為東平王頃之遷大将軍尚書令為胡太后
所委任與城陽王徽相埒(埒力/輟翻)然徐鄭用事略亦不敢
違也(魏當時宗室畧其巨擘也史/言其居淫昏之朝不能矯正)　杜洛周遣都督王
曹紇真等将兵掠薊南(時杜洛周葛榮等作亂其軍中/将領無不加以王爵曹紇真以)
(都督加王號/故曰都督王)秋七月丙午行臺常景遣都督于榮等擊
之於栗園(栗園當在范陽固安縣/界固安之栗天下稱之)大破之斬曹紇真及
将卒三千餘級洛周帥衆南趣范陽(范陽縣前漢屬涿/郡後漢章帝改涿)
(郡為范陽郡帥讀/曰率趣七喻翻)景與榮等又破之　魏僕射元纂以
行臺鎮恒州鮮于阿胡擁朔州流民冦恒州戊申陷平
城纂奔冀州(恒州治平城平城魏之故都亦/陷於賊其不競甚矣恒户登翻)　上聞淮
堰水盛夀陽城幾沒(觀此蓋淮/堰復成也)復遣郢州刺史元樹等
自北道攻黎漿豫州刺史夏侯亶等自南道攻夀陽(復/扶)
(又翻下/榮復同)　八月癸巳賊帥元洪業斬鮮于修禮請降于
魏(帥所類翻/降户江翻)賊黨葛榮復殺洪業自立(廣考異曰北史/  陽王深𫝊云)
(深以兵士頻經退散人無鬭情連營轉柵日行十里行/達交津隔水而陳賊修禮常與葛榮謀後稍信朔州人)
(毛普賢榮常銜之普賢昔為深統軍及在交津深使人/諭之普賢乃有降意又使録事參軍元晏説賊程殺鬼)
(果相猜貳榮遂殺普賢修禮而自立與魏/帝紀全殊又其語雜亂難曉今從帝紀)　魏安北将
軍都督恒朔討虜諸軍事爾朱榮過肆州肆州刺史尉
慶賔忌之據城不出(尉紆/勿翻)榮怒舉兵襲肆州執慶賔還
秀容署其從叔羽生為刺史魏朝不能制(此時爾朱榮/已有無魏之)
(心矣從才用/翻朝直遥翻)初賀拔允及弟勝岳從元纂在恒州平城
之陷也允兄弟相失岳奔爾朱榮勝奔肆州榮克肆州
得勝大喜曰得卿兄弟天下不足平也以為别将(将即/亮翻)
軍中大事多與之謀　九月己酉鄱陽忠烈王恢卒
葛榮既得杜洛周之衆(魏主武泰元年葛榮方并杜/洛周此得鮮于修禮之衆也)北
趣瀛州(趣七/喻翻)魏廣陽忠武王深自交津引兵躡之(水經/注漳)
(水過武安縣東清水自涉縣東南/來注之世謂决入之所為交漳口)辛亥榮至白牛邏(據/魏)
(紀白牛邏在髙陽/博野縣邏郎佐翻)輕騎掩擊章武莊武王融殺之榮自
稱天子國號齊改元廣安深聞融敗停車不進侍中元
晏密言於太后曰廣陽王盤桓不進坐圖非望有于謹
者智略過人為其謀主風塵之際恐非陛下之純臣也
太后深然之詔牓尚書省門募能獲謹者有重賞謹聞
之謂深曰今女主臨朝(朝直/遥翻)信用讒佞茍不明白殿下
素心恐禍至無日謹請束身詣闕歸罪有司遂徑詣牓
下自稱于謹有司以聞太后引見大怒(見賢/遍翻)謹備論深
忠欵兼陳停車之狀太后意解遂捨之深引軍還趣定
州(趣七/喻翻)定州刺史楊津亦疑深有異志深聞之止於州
南佛寺經二日深召都督毛諡等數人交臂為約危難
之際期相拯恤(諡神至翻/難乃旦翻)諡愈疑之密告津云深謀不
軌津遣諡討深深走出諡呼噪逐深深與左右閒行至
博陵界(閒古莧翻漢桓帝置/博陵郡元魏屬定州)逢葛榮遊騎劫之詣榮(騎/奇)
(寄/翻)賊徒見深頗有喜者榮新立惡之(恐其徒有欲奉深/為主者故惡之惡)
(烏路/翻)遂殺深城陽王徽誣深降賊録其妻子(降户/江翻)深府
佐宋遊道為之訴理乃得釋遊道繇之𤣥孫也(宋繇事/西梁李)
(氏李滅事沮渠氏沮/渠滅入魏為于偽翻)　甲申魏行臺常景破杜洛周斬
其武川王賀拔文興等捕虜四百人　就徳興陷魏平
州殺刺史王買奴(魏平州治肥如即/唐平州盧龍縣地)　天水民吕伯度
本莫折念生之黨也後更據顯親以拒念生(漢光武置/顯親侯國)
(以封竇友以其兄融以河西歸附且以顯其孝文竇后/之親也屬漢陽郡後魏屬天水郡至唐時秦州成紀縣)
(治顯/親川)已而不勝亡歸胡琛(琛丑/林翻)琛以為大都督秦王資
以士馬使擊念生伯度屢破念生軍復據顯親(復扶又/翻下生)
(復/同)乃叛琛東引魏軍念生窘迫乞降於蕭寶寅(窘渠/隕翻)寶
寅使行臺左丞崔士和據秦州魏以伯度為涇州刺史
封平秦郡公(魏大延二年置平秦/郡於雍縣屬岐州)大都督元修義停軍
隴口久不進(隴口隴/坻之口)念生復反執士和送胡琛於道殺
之久之伯度為万俟醜奴所殺(万莫北翻/俟渠之翻)賊勢益盛寶
寅不能制胡琛與莫折念生交通事破六韓拔陵浸慢
(琛應拔陵見/上卷五年)拔陵遣其臣費律至髙平誘琛斬之(誘音/酉)
醜奴盡并其衆　冬十一月庚辰大赦　丁貴嬪卒太
子水漿不入口(太子統丁貴妃所/生也卒子恤翻)上使謂之曰毁不滅
性(引孝經孔/子之言)况我在邪乃進粥數合(合古沓翻漢志曰/十龠為合合者龠)
(之量/也)太子體素肥壯腰帶十圍至是減削過半(過工/禾翻)
夏侯亶等軍入魏境所向皆下辛巳魏揚州刺史李憲
以夀陽降(降户江/翻下同)宣猛将軍陳慶之入據其城凡降城
五十二獲男女七萬五千口丁亥縱李憲還魏復以夀
陽為豫州(自宋以來以夀陽為豫州裴叔業叛齊降魏/魏以夀陽為揚州復漢魏之舊也今復以夀)
(陽為豫州復宋齊之舊/也復以扶又翻又如字)改合肥為南豫州(天監五年徙/豫州治合肥)
以夏侯亶為豫南豫二州刺史夀陽久罹兵革民多離
散亶輕刑薄賦務農省役頃之民户充復　杜洛周圍
范陽戊戌民執魏幽州刺史王延年行臺常景送洛周
開門納之(常景擊杜洛周數戰數勝而終于為/虜者民樂於從亂而疾視其上也)　魏齊
州平原民劉樹等反(宋武帝僑置平原郡于梁鄒屬冀/州後入於魏改冀州為齊州平原)
(為東平/原郡)攻陷郡縣頻敗州軍刺史元欣以平原房士達
為将討平之(敗補邁翻/将即亮翻)　曹義宗據穰城以逼新野(穰/人)
(羊/翻)魏遣都督魏承祖及尚書左丞南道行臺辛纂救之
(在考異曰梁書此年冬新野降魏書肅宗崩後新野猶/  恐梁書誤蓋梁自前年攻新野此年魏使魏承祖救)
(之也又周于謹𫝊云孝昌二/年與辛纂討義宗今以為據)義宗戰不利不敢進纂雄
之從父兄也　魏盜賊日滋征討不息國用耗竭豫徵
六年租調猶不足(調徒/弔翻)乃罷百官所給酒肉又税入市
者人一錢及邸店皆有税百姓嗟怨吏部郎中辛雄上
疏以為華夷之民相聚為亂豈有餘憾哉正以守令不
得其人(守式/又翻)百姓不堪其命故也宜及此時早加慰撫
但郡縣選舉由來共輕貴遊儁才莫肯居此宜改其弊
分郡縣為三等清官選補之法妙盡才望如不可並後
地先才不得拘以停年(地門地也崔亮制停年格見一/百四十九卷天監十八年後先)
(並去/聲)三載黜陟(載子/亥翻)有稱職者補在京名官(稱尺/證翻)如不
歴守令不得為内職則人思自勉枉屈可申彊暴自息
矣不聴
大通元年(是年三月方/改元大通)春正月乙丑以尚書左僕射徐
勉為僕射(時右僕射缺故左/僕射止為僕射)　辛未上祀南郊　甲戌
魏以司空皇甫度為司徒儀同三司蕭寶寅為司空
魏分定相二州四郡置殷州(按魏收志殷州止領趙郡/鉅鹿南鉅鹿三郡蓋初置)
(時兼領相州之廣宗郡也殷州治廣阿劉昫曰北齊改/為趙州隋改廣阿為大陸唐武徳四年改為象城天寶)
(二年改為昭慶以有建初啟運二陵也宋開寶五年改/昭慶為隆平熙寧六年省隆平縣為隆平鎮入臨城縣)
(相息/亮翻)以北道行臺博陵崔楷為刺史楷表稱州今新立
尺刃斗糧皆所未有乞資以兵糧詔付外量聞(使量計/合給兵)
(量之數以聞/也量音良)竟無所給或勸楷留家單騎之官(騎奇/寄翻)楷
曰吾聞食人之禄者憂人之憂若吾獨往則将士誰肯
固志哉遂舉家之官葛榮逼州城或勸減弱小以避之
楷遣幼子及一女夜出既而悔之曰人謂吾心不固虧
忠而全愛也遂命追還賊至彊弱相懸又無守禦之具
楷撫勉将士以拒之莫不争奮皆曰崔公尚不惜百口
吾屬何愛一身連戰不息死者相枕(枕職/任翻)終無叛志辛
未城陷楷執節不屈榮殺之(藩翰之任保境安民上也/全城却敵次也死於城郭)
(豈得己哉崔楷闔家并命其志/節有可憐矣上之人實有罪焉)遂圍冀州　蕭寶寅出
兵累年将士疲弊秦賊擊之寶寅大敗於涇州收散兵
萬餘人屯逍遥園東秦州刺史潘義淵以汧城降賊(秦/州)
(既為賊所據魏置東秦州于隴東郡治汧城即隋/唐之汧源縣也将即亮翻汧口堅翻降户江翻)莫折
念生進逼岐州城人執刺史魏蘭根應之豳州刺史畢
祖暉戰沒行臺辛深弃城走(弃豳州/城也)北海王顥軍亦敗
賊帥胡引祖據北華州(引祖恐當作𢎞祖魏孝文帝太/和十五年置東秦州於杏城後)
(改為北華州領中部敷城/郡帥所類翻華戸化翻)叱干麒麟據豳州以應天生
(叱干虜/複姓)闗中大擾雍州刺史楊椿募兵得七千餘人帥
以拒守(雍於用翻/帥讀曰率)詔加椿侍中兼尚書右僕射為行臺
節度闗西諸将北地功曹毛鴻賔引賊抄掠渭北(抄楚/交翻)
雍州録事參軍楊侃将兵三千掩擊之鴻賔懼請討賊
自効遂擒送宿勤烏過仁烏過仁者明達之兄子也莫
折天生乗勝冦雍州(作考異曰羊侃𫝊/  莫遮今從魏書)蕭寶寅部将羊
侃隠身塹中射之應弦而斃(塹七艷翻/射而亦翻)其衆遂潰侃祉
之子也　魏右民郎陽平路思令上疏(晉武帝置尚/書右民郎)以
為師出有功在於将帥得其人則六合唾掌可清(人欲/舉手)
(有為先唾其掌六合天地東西南北也/唾掌可清言其易也唾湯卧翻口液也)失其人則三河
方為戰地(此指漢三河之地為言魏/都洛陽三河則畿甸也)竊以比年将帥多
寵貴子孫銜杯躍馬志逸氣浮軒眉扼腕以攻戰自許
及臨大敵憂怖交懐雄圖鋭氣一朝頓盡乃令羸弱在
前以當冦彊壯居後以衛身兼復器械不精進止無節
以當負險之衆敵數戰之虜(腕烏貫翻怖普布翻羸倫/為翻比毗至翻復扶又翻)
(下復疑同/數所角翻)欲其不敗豈可得哉是以兵知必敗始集而
先逃将帥畏敵遷延而不進國家謂官爵未滿屢加寵
命復疑賞賚之輕日散金帛帑藏空竭民財殫盡(帑它/朗翻)
(藏徂/浪翻)遂使賊徒益甚生民彫弊凡以此也夫徳可感義
夫恩可勸死士今若黜陟幽明賞罰善惡簡練士卒繕
修器械先遣辯士曉以禍福如其不悛以順討逆(悛丑/縁翻)
如此則何異厲蕭斧而伐朝菌(戰國時雍門周有是言/荘子曰朝菌不知晦朔)
(音義云菌大芝也天隂生糞土見日則/死梁簡文云菌欻生之芝也音其隕翻)鼓洪爐而燎毛
髮哉弗聴　戊子魏以皇甫度為太尉　己丑魏主以
四方未平詔内外戒嚴将親出討竟亦不行　譙州刺
史湛僧智圍魏東豫州(姓譜湛丈減翻姓也後漢有大/司農湛重帝置譙州治新昌城)
(領新昌髙塘臨徐南梁郡五代志江都郡清流縣郡置/新昌郡  考異曰魏帝紀及曹世表𫝊作湛僧今從梁)
(夏侯/䕫𫝊)将軍彭羣王辯圍琅邪魏敕青南青二州救琅邪
(魏青州領齊北海樂安勃海髙陽河/間樂陵郡南青州當又置于其南)司州刺史夏侯䕫
帥壯武将軍裴之禮等出義陽道攻魏平静穆陵隂山
三闗皆克之(水經注木陵闗在黄武山東北/晉西陽城西南帥讀曰率下同)䕫亶之弟
之禮邃之子也　魏東清河郡山賊羣起詔以齊州長
史房景伯為東清河太守(宋武帝僑置清河郡於盤陽/屬冀州後入于魏為東清河)
(郡屬齊州五代志齊州長山/縣清河平原二郡併入焉)郡民劉簡虎嘗無禮於景
伯舉家亡去景伯窮捕禽之署其子為西曹掾令諭山
賊賊以景伯不念舊惡皆相帥出降(掾俞絹翻/降戸江翻)景伯母
崔氏通經有明識貝丘婦人列其子不孝(貝丘僑縣亦/宋武帝置屬)
(清河郡五代志齊州淄川縣舊曰貝丘置東清河郡按/前注所謂清河郡置於盤陽者據魏收地形志宋郡也)
(五代志長山之清河平原雙頭郡也/房景伯所守者貝丘之東清河也)景伯以白其母母
曰吾聞聞名不如見面山民未知禮義何足深責乃召
其母與之對榻共食使其子侍立堂下觀景伯供食未
旬日悔過求還崔氏曰此雖面慙其心未也且置之凡
二十餘日其子叩頭流血母涕泣乞還然後聴之卒以
孝聞(卒子/恤翻)景伯法夀之族子也(房法夀見一百三十二/卷宋明帝泰始三年)
　二月秦賊據魏潼闗(出蕭寳/寅之後)　庚申魏東郡民趙顯
徳反殺太守裴烟自號都督(魏東郡治滑臺城屬/西兖州烟俗煙字)　将
軍成景儁攻魏彭城魏以前荆州刺史崔孝芬為徐州
行臺以禦之先是孝芬坐元乂黨與盧同等俱除名(盧/同)
(除名見上卷普通/六年先悉薦翻)及将赴徐州入辭太后太后謂孝芬
曰我與卿姻戚(時太后為魏主納孝/芬女為世婦故云然)奈何内頭元乂車
中稱此老嫗會須去之(嫗威遇翻/去羌吕翻)孝芬曰臣䝉國厚恩
實無斯語假令有之誰能得聞若有聞者此於元乂親
密過臣逺矣太后意解悵然有愧色景儁欲堰泗水以
灌彭城孝芬與都督李叔仁等擊之景儁遁還　三月
甲子魏主詔将西討中外戒嚴會秦賊西走復得潼闗
(復扶/又翻)戊辰詔回駕北討其實皆不行　葛榮久圍信都
魏以金紫光禄大夫源子邕為北討大都督以救之
初上作同泰寺又開大通門以對之取其反語相協(同/泰)
(反為大大通反為同是/反語相協也反音翻)上晨夕幸寺皆出入是門辛未
上幸寺捨身甲戌還宫大赦改元(改是年為/大通元年)　魏齊州
廣川民劉鈞聚衆反(宋武帝僑置廣川郡屬冀州入魏/屬齊州五代志齊州長山縣舊曰)
(武彊置/廣川郡)自署大行臺清河民房項自署大都督屯據昌
國城(魏收志東清河郡/武城縣有昌國城)　夏四月魏将元斌之討東郡
斬趙顯徳(将即/亮翻)　己酉柔然頭兵可汗遣使入貢於魏
(可從刋入聲汗/音寒使䟽吏翻)且請討羣賊魏人畏其反覆詔以盛暑
且俟後敕魏蕭寳寅之敗也有司處以死刑詔免為庶
人雍州刺史楊椿有疾求解復以寶寅為都督雍涇等
四州諸軍事征西将軍雍州刺史開府儀同三司西討
大都督自闗以西皆受節度(處昌吕翻復扶/又翻雍於用翻)椿還鄉里
(楊椿世/居華隂)其子昱将適洛陽椿謂之曰當今雍州刺史亦
無踰於寶寅者但其上佐朝廷應遣心膂重臣何得任
其牒用此乃聖朝百慮之一失也(朝直/遥翻)且寶寅不藉刺
史為榮吾觀其得州喜悦特甚至於賞罰云為不依常
憲恐有異心汝今赴京師當以吾此意啟二聖(二聖謂/胡太后)
(魏/主)并白宰輔更遣長史司馬防城都督欲安關中正須
三人耳如其不遣必成深憂昱面啟魏主及太后皆不
聴(是後寶寅以闗中/叛魏如楊椿所料)　五月丙寅成景儁攻魏臨潼竹
邑拔之(魏置臨潼郡治臨潼城據水經城臨潼水故名/竹邑即漢沛郡之竹縣也魏為南濟隂郡治所)
(五代志下邳郡夏丘縣舊置臨潼郡彭城郡符離縣隋/廢竹邑入焉宋白曰符離縣朝斛城西南七十里有竹)
(邑/城)東宫直閤蘭欽攻魏蕭城厥固拔之(東宫亦有直閤/将軍魏收志魏)
(沛郡治蕭縣黄陽城又領内相/縣有厥城領内猶言管内也)欽斬魏将曹龍牙(将即/亮翻)
　六月魏都督李叔仁討劉鈞平之　秋七月魏陳郡
民劉獲鄭辯反於西華(西華縣漢屬汝南郡晉/屬潁川郡元魏屬陳郡)改元天
授與湛僧智通謀(湛僧智時圍/魏東豫州)魏以行東豫州刺史譙
國曹世表為東南道行臺以討之源子恭代世表為東
豫州諸将以賊衆彊官軍弱且皆敗散之餘不敢戰欲
保自固世表方病背腫轝出呼統軍是云寶(是云姓也/魏書官氏)
(志内入諸姓/有是云氏)謂曰湛僧智所以敢深入為冦者以獲辯
皆州民之望為之内應也曏聞獲引兵欲迎僧智去此
八十里今出其不意一戰可破獲破則僧智自走矣乃
選士馬付寶暮出城比曉而至(比必利/翻及也)擊獲大破之窮
討餘黨悉平僧智聞之遁還鄭辯與子恭親舊亡匿子
恭所世表集将吏而責子恭收辯斬之　魏相州刺史
樂安王鑒與北道都督裴衍共救信都(相息亮翻樂安/當作安樂樂音)
(洛/)鑒幸魏多故隂有異志遂據鄴叛降葛榮(降户江/翻下同)
己丑魏大赦初侍御史遼東髙道穆奉使相州(使䟽吏/翻下同)
前刺史李世哲奢縱不法道穆案之世哲弟神軌用事
道穆兄謙之家奴訴良(律禁壓良為賤謂本/是良民壓為奴婢)神軌收謙
之繫廷尉赦将出神軌啟太后先賜謙之死朝士哀之
(朝直/遥翻)　彭羣王辯圍琅邪自夏及秋魏青州刺史彭城
王劭遣司馬鹿悆南青州刺史胡平遣長史劉仁之将
兵擊羣辯破之羣戰沒劭勰之子也(彭城王勰魏之賢/王也死於髙肇之)
(譖悆羊茹翻將/即亮翻勰音協)　八月魏遣都督源子邕李神軌裴衍
攻鄴子邕行及湯隂(湯隂縣漢屬河内郡晉/廢縣其地在汲郡界)安樂王鑒
遣弟斌之夜襲子邕營不克子邕乗勝進圍鄴城丁未
拔之斬鑒𫝊首洛陽改姓拓拔氏魏因遣子邕裴衍討
葛榮　九月秦州城民杜粲殺莫折念生闔門皆盡粲
自行州事南秦州城民辛琛亦自行州事遣使詣蕭寶
寅請降(琛丑/林翻)魏復以寶寅為尚書令還其舊封(寳寅涇/州之敗)
(免為庶人舊封者寶寅自丹陽/郡公徙封梁郡公復扶又翻)　譙州刺史湛僧智圍
魏東豫州刺史元慶和於廣陵(此廣陵城在/新息縣界)魏将軍元
顯伯救之司州刺史夏侯䕫自武陽引兵助僧智(武陽/闗義)
(陽三闗/之一也)冬十月䕫至城下慶和舉城降䕫以讓僧智僧
智曰慶和欲降公不欲降僧智今往必乖其意且僧智
所将應募烏合之人不可御以法公持軍素嚴必無侵
暴受降納附深得其宜䕫乃登城拔魏幟建梁幟(幟昌/志翻)
慶和束兵而出吏民安堵獲男女四萬餘口
　臣光曰湛僧智可謂君子矣忘其積時攻戰之勞(湛/僧)
　(智自是年正月/攻圍東豫州)以授一朝新至之将知己之短不掩
　人之長功成不取以濟國事忠且無私可謂君子矣
元顯伯宵遁諸軍追之斬獲萬計詔以僧智領東豫州
刺史鎮廣陵䕫引軍屯安陽(魏收志東豫州汝南郡有/安陽縣五代志汝南真陽)
(縣隋廢魏安/陽縣入焉)遣别将屠楚城(魏收志梁置西楚州於楚/城五代志汝南郡城陽縣)
(梁置/楚州)由是義陽北道遂與魏絶　領軍曹仲宗東宫直
閤陳慶之攻魏渦陽(渦古/禾翻)詔尋陽太守韋放将兵會之
魏散騎常侍費穆引兵奄至(散悉亶翻/騎奇寄翻)放營壘未立麾
下止有二百餘人放免胄下馬據胡牀處分(胡牀即今/之交牀隋)
(惡胡氏改曰交牀今之交倚/是也處昌吕翻分扶問翻)士皆殊死戰莫不一當百
魏兵遂退放叡之子也(梁之将帥韋/叡一人而已)魏又遣将軍元昭
等衆五萬救渦陽前軍至駝澗去渦陽四十里(今自肥/河口泝)
(江西上得駝澗灘其灘/南對永夀館北至耶溪)陳慶之欲逆戰韋放以魏之前
鋒必皆輕鋭不如勿擊待其來至慶之曰魏兵逺來疲
倦去我既逺必不見疑及其未集須挫其氣諸君若疑
(君或/作軍)慶之請獨取之於是帥麾下二百騎進擊破之(帥/讀)
(曰率騎/奇寄翻)魏人驚駭慶之乃還與諸将連營而進背渦陽
城與魏軍相持(背蒲/妹翻)自春至冬數十百戰将士疲弊聞
魏人欲築壘於軍後曹仲宗等恐腹背受敵議引軍還
慶之杖節軍門曰共來至此涉歴一載(去年慶之入夀/陽至此涉歴一)
(年/)糜費極多今諸君皆無鬬心唯謀退縮豈是欲立功
名直聚為抄暴耳(抄楚/交翻)吾聞置兵死地乃可求生(兵法/置之)
(死地而/後生)須虜大合然後與戰審欲班師慶之别有密敕
今日犯者當依敕行之仲宗等乃止魏人作十三城欲
以控制梁軍慶之銜枚夜出陷其四城渦陽城主王緯
乞降(緯于貴翻以考異曰魏帝紀九月辛夘東豫州刺/史元慶和  城叛梁帝紀十月庚戌魏東豫州刺)
(史元慶和以渦陽内屬夏侯䕫𫝊湛僧智圍元慶和于/廣陵慶和請降詔以僧智為東豫州鎮廣陵韋放𫝊普)
(通八年曹仲宗攻渦陽放會之城主王偉降陳慶之𫝊/大通元年𨽻曹仲宗伐渦陽城主王偉降詔以渦陽置)
(西徐州然則廣陵渦陽兩處兩事梁紀慶和渦陽之間/或更有脱字耳魏紀九月據聞慶和始叛之時梁紀十)
(月據慶和降欵到日按陳慶之𫝊云自春至冬今從梁/紀十月為定此别一廣陵非南兖州之廣陵也王偉當)
(作王緯蓋草/書之誤也)韋放簡遣降者三十餘人分報魏諸營陳
慶之陳其俘馘鼓譟随之九城皆潰追擊之俘斬略盡
尸咽渦水所降城中男女三萬餘口　蕭寶寅之敗於
涇州也或勸之歸罪洛陽或曰不若留闗中立功自効
行臺都令史河間馮景曰擁兵不還此罪将大(尚書有/都令史)
(故行臺/亦置之)寶寅不從自念出師累年糜費不貲一旦覆敗
内不自安魏朝亦疑之(朝直/遥翻)中尉酈道元素名嚴猛司
州牧汝南王悦(魏都洛陽/置司州)嬖人丘念弄權縱恣道元收
念付獄悦請之於胡太后太后欲赦之道元殺之并以
劾悦時寶寅反狀已露悦乃奏以道元為闗右大使(嬖/卑)
(義翻又博計翻劾戸槩/翻又戸得翻使疏吏翻)寶寅聞之謂為取已甚懼長安
輕薄子弟復勸使舉兵(復扶又翻下/不復寅復同)寶寅以問河東栁
楷楷曰大王齊明帝子天下所屬(屬之/欲翻)今日之舉實允
人望且謡言鸞生十子九子􁀙一子不􁀙闗中亂(齊明/帝諱)
(鸞寶寅之父也􁀙徒玩翻卵/壊也周秦以前以亂為治)大王當治闗中何所疑道
元至隂盤驛(此隂盤縣驛也魏收地形志曰隂盤縣本/屬安定晉屬京兆魏真君七年併新豐太)
(和十一年復置隂盤縣鴻門戲水正屬縣界按漢安定/郡與京兆相去遼逺中間為馮翊所隔自晉以後所置)
(隂盤縣非漢安定之隂盤縣地也魏收不深考耳宋白/曰京兆昭應縣東十三里有故城後漢靈帝末移安定)
(郡隂盤縣寄理於此今亦謂之隂盤城後魏太和九年/自此復移隂盤縣城於今昭應縣東三十二里零水西)
(戲水東司馬/村故城是也)寶寅遣其将郭子恢攻殺之(将即/亮翻)收殯其
尸表言白賊所害(秦人謂鮮卑為白虜自苻秦之亂鮮/卑之種有因而留闗中者是時亦相)
(梃為盜因謂之白賊或/曰白賊謂白地之冦也)又上表自理稱為楊椿父子所
譖寶寅行臺郎中武功蘇湛卧病在家寶寅令湛從母
弟開府屬天水姜儉説湛(魏以寳寅為開府故有掾/有屬從才用翻説式芮翻)曰
元略受蕭衍㫖欲見𠞰除(略自梁還魏大見寵任故/寶寅託以為言𠞰子小翻)道
元之來事不可測吾不能坐受死亡今須為身計不復
作魏臣矣死生榮辱與卿共之湛聞之舉聲大哭儉遽
止之曰何得便爾湛曰我百口今屠滅云何不哭哭數
十聲徐謂儉曰為我白齊王(寶寅歸魏封為齊王故稱/之為于偽翻下口為同)
王本以窮鳥投人賴朝廷假王羽翼榮寵至此屬國步
多虞(屬之/欲翻)不能竭忠報徳乃欲乗人間隙(間古/莧翻)信惑行
路無識之語欲以羸敗之兵守闗問鼎(守闗謂寶寅欲/守潼闗之險割)
(據闗中問鼎謂欲窺天位成王定鼎于郟鄏三代之世/寶也楚莊問鼎之大小輕重欲以兵威脅取之故以諭)
(窺天位者/羸倫為翻)今魏徳雖衰天命未改且王之恩義未洽於
民但見其敗未見有成蘇湛不能以百口為王族滅寶
寅復使謂曰我救死不得不爾所以不先相白者恐沮
吾計耳(沮在/吕翻)湛曰凡謀大事當得天下奇才與之從事
今但與長安博徒謀之此有成理不(不讀/曰否)湛恐荆棘必
生於齋閤(此亦用伍胥/伍被語意)願賜骸骨歸鄉里庶得病死下
見先人寶寅素重湛且知其不為己用聴還武功甲寅
寶寅自稱齊帝改元隆緒赦其所部置百官都督長史
毛遐(寳寅都督雍涇等四州又為/西討大都督以遐為府長史)鴻賔之兄也與鴻賔
帥氐羌起兵於馬祇柵以拒寶寅(帥讀/曰率)寶寅遣大将軍
盧祖遷擊之為遐所殺寶寅方祀南郊行即位禮未畢
聞敗色變不暇整部伍狼狽而歸以姜儉為尚書左丞
委以心腹文安周惠達為寶寅使在洛陽(文安縣前漢/屬勃海後漢)
(屬河間晉置章武郡/文安屬焉使疏吏翻)有司欲收之惠達逃歸長安寶寅
以惠達為光禄勲丹陽王蕭贊聞寶寅反懼而出走趣
白馬山(趣七/喻翻)至河橋為人所獲魏主知其不預謀釋而
慰之行臺郎封偉伯等與闗中豪傑謀舉兵誅寶寅事
泄而死魏以尚書僕射長孫稚為行臺以討寶寅正平
民薛鳳賢反(魏收志世祖置太平郡於河東聞喜縣孝/文太和十八年改曰正平郡屬雍雍州領)
(聞喜曲/沃二縣)宗人薛修義亦聚衆河東分據鹽池攻圍蒲坂
東西連結以應寶寅詔都督宗正珍孫討之　十一月
丁夘以䕶軍蕭淵藻為北討都督鎮渦陽戊辰以渦陽
為西徐州(渦陽魏置譙州梁改為西徐州領南譙/汴龍亢靳城潁川臨渙䝉郡渦音戈)　葛
榮圍信都自春及冬冀州刺史元孚帥勵将士晝夜拒
守(帥讀曰/率下同)糧儲既竭外無救援己丑城陷榮執孚逐出
居民凍死者什六七孚兄祐為防城都督榮大集将士
議其生死孚兄弟各自引咎争相為死(為于/偽翻)都督潘紹
等數百人皆叩頭請就法以活使君榮曰此皆魏之忠
臣義士於是同禁者五百人皆得免魏以源子邕為冀
州刺史将兵討榮(将即/亮翻)裴衍表請同行詔許之子邕上
言衍行臣請留臣行請留衍若逼使同行敗在旦夕不
許十二月戊申行至陽平東北漳水曲榮帥軍十萬擊
之子邕衍俱敗死相州吏民聞冀州已陷子邕等敗人
不自保相州刺史恒農李神志氣自若(魏顯祖諱𢎞改/𢎞農曰恒農相)
(息亮翻恒/户登翻)撫勉将士大小致力葛榮盡鋭攻之卒不能
克(卒子/恤翻)　秦州民駱超殺杜粲請降於魏(杜粲殺莫折/念生駱超又)
(殺杜粲羣盜互相屠滅以邀一/時之利不足怪也降戸江翻)
　
　
　
　
　
　
　資治通鑑卷一百五十一
