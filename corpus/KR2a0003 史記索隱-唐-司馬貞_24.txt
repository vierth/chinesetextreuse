史記索隱卷二十四
　　　　　　　　　　　　唐　司馬貞　撰
扁鵲倉公列傳第四十五
鄭人(按勃海無鄭縣當為/鄚縣音莫今屬河間)為舍長(劉氏云守/客館之帥)長桑君(隠/者)
(葢神/人)以上池之水(按舊説云上池水未至地葢承取露/竹木上水取之以和藥服之三十日)
(當見鬼/物也)見垣一方人(方猶邉也言能隔墻見/彼邉之人則眼通神也)診脉(上鄒/氏音)
(丈忍反劉氏音陳忍/反司馬彪云診占也)當晉昭公時(按左氏簡子專國在/定頃二公之時非當)
(昭公之世且趙系家叙/此事亦在定公之初)簡子疾五日不知人(按韓子云/十日不知)
(人所記/異也)公孫支子輿(按二子皆秦大夫公孫/支子桑也子輿未詳)適有所學
(適音釋言我適來有/所受教命故云學也)虢太子(按傅𤣥云虢是晉獻所滅/先此百二十餘年此時焉)
(得有虢則此云虢太子非也然按虢後/改稱郭春秋有郭公葢郭之太子也)喜方(喜音許既/反喜好也)
(愛也方方/伎之人也)蹷(蹷音/厥)俞跗(音臾附下/又音趺)鑱石撟引案杌毒熨
(鑱音七咸反謂石針也撟音九兆反謂為按摩之法夭/撟引身如熊顧鳥伸也杌音玩亦謂按摩而玩弄身體)
(使調也毒熨謂毒病/之處以藥物熨帖也)輸(音束/注反)搦髓腦揲荒(搦音女角反/揲音舌揲荒)
(膏荒/也)瓜幕(幕音漠漠病也/謂以瓜决之)不可曲止也(止語助也不/可委曲具言)目
眩然而不瞚(眩音縣/瞚音舜)舌撟然而不下(撟音紀兆/反撟舉也)寡臣(謂/虢)
(君自謙云已是偏逺/之國寡小之臣也)服臆(上音皮力/反下音憶)長潸(音山長潸謂/長垂淚也)
承䀹(音接䀹即睫也承䀹言/淚恒垂以承於睫也)繵(音直/延反)子陽(陽扁鵲之/弟子也)厲
鍼砥石(鍼音針厲謂/摩也砥音脂)五分之熨八減之齊(按言五分之/熨者謂熨之)
(令温暖之氣入五分也八減之齊者謂藥/之齊和所減有八並越人當時有此方也)齊桓侯客之
(按傅𤣥曰是時齊無桓侯裴駰云謂是齊侯/田和之子桓公午也葢與趙簡子頗亦相當)痺(音必/二反)當
傳西之長安(傳音竹戀反/傳乗傳送之)緹縈(緹音啼縈/音紆營反)數忔食飲(忔/音)
(疑乙反忔者風痺/忔然不得動也)重陽(上音直/隴反)逷心(逷依/字讀)湧疝(上音勇/下音訕)
(所諫反鄒誕/生疝音山也)前後溲(音所留反前溲謂/小便後溲大便也)風癉容脬(癉病/也音)
(亶脬音普交/反字或作胞)滫(劉氏/音廵)跗(方符/反)適其共養(適音釋共音恭/按謂山跗家適)
(近所持財物共養我我不/敢當以言其人不堪療也)瘕(劉氏音加雅反舊/音遐鄒氏音嫁)迵風(下/云)
(飲食下嗌輒出之是風/疾洞徹五藏故曰迵風)瀺水(瀺音士/咸反)濟北王阿母(按是/王之)
(妳母/也)病旋已(言尋則/已止也)案法新(謂於舊方伎/能生新意也)四百七十萬
曹偶四人(按當今之四千七百/貫也曹偶猶等軰也)即仆於厠(仆音赴又/音歩北反)懷
子而不乳(乳音人喻/反乳生也)旋乳(旋乳者言廻/旋即生也)血如豆比五六
枚(比音必/利反)大蟲(即蚖/蟲也)拊其頭(拊音附/又音撫)即竄以藥(謂以藥/燻之故)
(云竄音/七亂反)汜(音/凡)蟯瘕(音饒檟舊/音堯遐)宛(又如/字)循其尺其尺索刺
麄而毛美奉髮(循音廵按謂手循其尺索也刺音七賜/反麄音七胡反言循其尺索刺人手而)
(麄是婦人之病也徐氏云奉一作髼非其義也/又云一作秦秦謂秦首言髪如蠐螬事葢近也)閣都尉
(按閣者姓也為都尉一云閣即/官閣都尉掌之故曰閣都尉也)番陰脉(番音芳/袁反)邪氣辟
(辟音必亦/反猶聚也)愈深(愈音/庾)入缺盆死(按缺盆人乳/房上骨名也)沓風(沓音/徒合)
(反風病/之名也)瘖(瘖者失瘖也讀如音又作厝厝/者置也言使人運置其手足也)公乘項處(按/公)
(乘官名也項姓處名故上云倉/公之師元里公乗陽慶亦然也)牡疝(上音母下/音色諫反)旦日日
夕死(按旦日明日也言/明日之夕死也)脈得番陽(脈病之名曰番陽者/以言陽脈之翻入虚)
(裏/也)有數者能異之(數音色住反謂術數/之人乃可異其狀也)方數(數音術/數之數)注
一作堇(音/謹)為古傳方(謂好能傳/得古方也)不為愛公所(言於意所/不愛惜方)
(術/也)吾年中時(按年中謂中年時也中年/亦壯年也古人語自爾)楊中倩(倩音七/見反人)
(姓名/也)意好數(數色句反謂/好術數也)聖儒(言意儒德慕聖人/之道故云聖儒也)
呉王濞列傳第四十六(右五宗之國俱享大邦雖復逆/亂萌心取汙朝典豈可謂非青)
(社之國哉然淮南猶有後不絶衡山亦其罪差輕比三/卿之分晉方暴秦之滅周可不優乎安得出其王國不)
(上同五宗三王列於世家其吳濞請與楚元/王同為一篇淮南宜與齊悼惠王為一篇)
吳王濞(按澎濞字也/音披位反)間行(謂獨行從他道逃/走間音紀閑反)郃陽(地理/志馮)
(翊縣名在郃/水之陽音合)蘄西㑹甀(地名也在蘄縣之西/㑹音古兑反甀音錘)塡(塡音/鎭)拊
(拊音/撫)漢後五十年東南有亂(按應氏之意以後五十年/東南有亂本是占氣者所)
(説髙祖素聞此説自以前難未弭恐後灾更/生故説此言更以戒濞如淳之説亦合事理)豫章(按鄣/郡後)
(改曰故鄣或稱/豫章為衍字也)吳太子(姚氏案楚漢春秋云/吳太子名賢字徳明)提(音啼又/音底又)
(音/弟)秋請(音淨孟説是也應劭所云斷獄先請不知何憑/如淳云代已致請亦是臆説且文云使人為秋)
(請謂使人為此/秋請之禮也)察見淵中魚不祥(按此語見韓子及文/子韋昭曰知臣下隂)
(私使憂患生變為不祥/故當赦宥使自新也)銅鹽(按吳國有鑄錢煑鹽之/利故百姓不别徭賦也)卒
踐更輒與平賈(按漢律卒更有三踐更居更過更也此/言踐更輒與平賈者謂為踐更合自出)
(錢今王欲得人心乃/與平價官讐之也)即山(即山山名又/即者就也)河間郡(按漢書/作常山)
(郡/也)誂(音徒/鳥反)䑛糠及米(按言䑛糠盡則至米謂/削上盡則至滅國也)瞿然(劉氏/音九)
(具反又説文云瞿/逺視貌音九縳反)而愁勞聖人之所以起(按所謂殷憂/以啓明聖也)
越直長沙者(服䖍云直音值/謂其境相接也)因王子定長沙以北(按謂/南越)
(之地與長沙地相接值者因/長沙王子以定長沙以北也)摶胡衆(摶音專專謂/專統領胡兵)擅適
過(適音值革/反又音宅)鏦殺吳王(上音七江反謂以戈刺殺之鄭/氏又音春亦音從容之從謂撞)
(殺/之)盛其頭(張勃云吳王濞葬丹徒縣南其地/名相唐今注本云武進縣恐錯也)由父省(音/所)
(景反省者减也謂父仲/從代王省封郃陽侯)爭技(謂與太子爭/博為爭技也)
魏其武安侯列傳第四十七
父世觀津(按地理志觀津縣屬信都以言/其累葉在觀津故云父世也)宗室諸竇(按/謂)
(宗室之中及諸竇之宗室又姚氏按酷吏傳周陽由父/趙兼以淮南王舅侯周陽故因改氏由以宗室任為郎)
(則似是與國有親戚屬/籍者亦得呼為宗室也)相提而論(提音弟又音啼相提/猶相抵也論音路頓)
(反/)螫將軍(上螫音釋謂怒也毒蟲怒必螫人/又音火各反漢書作奭即螫也)毋類矣(謂/見)
(誅滅無/遺類)臣有愛(音如字愛/猶惜也)沾沾(音襜又音當牒反/小顔音他兼反)注一
作怗(音如字又/天牒反)注怗音憺(音尺/占反)田蚡(扶粉反如蚡/䑕之蚡音墳)晚節
(按謂晩/年也)推轂趙綰(按推轂謂自卑下之/如謂之推車轂也)除關(謂除關/門之税)以
禮為服制(按其時禮度踰侈多不依禮/今令吉凶服制皆法於禮)適諸竇(上音直/格反)
士郡諸侯(按謂仕諸郡及仕諸侯/王國者猶言仕郡國也)武安貌侵(按服䖍云/侵短小也)
(韋昭云刻确也按确音刻/又孔文祥侵醜惡也音寢)生貴甚(按小顔云謂自尊髙/示貴寵其説疎也按)
(生謂蚡自生尊貴之勢特甚故下云諸侯王多長年也/蚡以肺腑為相非痛折節以禮屈之則天下不肅者也)
以肺腑為京師相(腑音府肺音廢言如肝肺之相附又/云柿木札附木皮也詩云如塗塗附)
(以言如皮/之附木也)非痛折節(按痛甚也欲令其折節屈下於已/不然天下不肅或解以為蚡欲折)
(節下士非也按下文不/讓其冗葢侯知非也)立曲旃(按曲旃旌旃柄上曲僭/禮也通帛曰旃説文曰)
(曲旃者所/以招士也)潁陰侯灌何(按何是嬰子漢/書作嬰誤也)搏甫(上音博/謂擊也)已
諾(上音以謂已許諾/必使副其前言也)引繩批根(按劉氏云二人相倚事/如合繩共相依引也批)
(音歩結反枇者排也漢書作排排根者蘇林云賔客去/之者不與通也孟康云音根格謂引繩排彈其根格平)
(生慕嬰交而棄者令不得退也小顔作根音痕/格音下各反駰謂引繩排彈根括以退之者也)注持彈
(按漢書本作抨/彈音普耕反)仲孺有服(按服謂期功之服也故應璩/書曰仲孺不辭同生之服是)
(也/)以服請宜徃(按徐廣云以服請不宜徃其説非也正/言夫請不以服為解蚡不宜妄言也故)
(駕自迎/之也)屬丞相(上之欲反屬猶付也小顔/云若今之舞訖相勸也)取燕王女(按/蚡)
(娶燕王劉澤子/康王嘉之女也)注一作畢(按漢書作/畢畢盡也)注灌嬰孫(按漢書/云臨汝)
(侯灌賢則嬰之孫/臨汝是改封也)女兒(猶云兒女也漢書作女曹/兒曹軰也猶言兒女軰也)呫囁
耳語(呫鄒音蚩輒反囁音汝/輒反説文附耳小語也)李將軍地乎(按小顔云言/今既毁程令)
(李何地/自安)斬頭陷匈(韋昭云言不避死/亾也漢書作穴匈)辟倪(上普係反下/五係反埤倉)
(云睥睨/邪視也)不折必披(按包愷音/疋皮反)藉吾第(按晉灼云藉蹈/也以言蹂藉之)為
石人耶(謂帝不如石/人得長存也)設百嵗(按設者/脱也)共一老秃翁(按謂/共治)
(一老秃翁指竇嬰也服/䖍云首䑕一前一却也)君何不自喜(按小顔云何不自/謙遜為可喜之事)
(音許/既反)齰舌(按説文云齰齧/也音側革反)繫都司空(按百官表云宗/正屬官主詔獄)大
行無遺詔(按尚書無此景帝崩時大行遺詔/乃魏其家臣印封之如淳説非也)五年十月
(徐氏非者校武紀四年五月蚡薨/疑竇嬰在前今云五年故疑非也)病痱(音肥又音扶/味反風病也)十
二月晦(張晏云見日月者葢/春垂至恐遇赦贖也)衣襜褕(上尺占反下音踰/謂非正朝衣若婦)
(人服也表云恬/坐衣不敬國除)不直武安(按武帝以魏其灌夫事為枉/於武安侯為不直特為太后)
(故/耳)
韓長孺列傳第四十八
梁成安人(按徐廣云在汝潁之間漢/書地理志縣名屬陳留)騶田生所(按安國/學韓子)
(及雜家説於鄒/縣田生之所)將扞(上音醬/下音汗)注景帝姊(按即館/陶公主)弗省也
(音仙井反/省者察也)苛禮(按謂苛細小/禮以責之)抵罪蒙(上音丁禮反蒙/縣名屬梁國也)仛
鄙縣(上音丑亞反字如姹仛者/誇也漢書作嫮音火亞反)注一作絎(音寒/孟反)足與治
乎(按謂不足與繩/持之治音持也)主辱臣死(此語見/國語)悦一邪臣(上音悅/漢書作)
(怵説文云/怵誘也)自上古不屬為人(按晉灼云不内/屬於漢為人)聶翁壹(聶/姓)
(也翁壹名也/漢書云聶壹)武州塞(地理志縣名屬雁門又崔浩云/今平城直西百里有武州城也)逗
橈(按應劭云逗曲行而避敵音豆又音住住也/謂留止也橈屈弱也女孝反一云橈顧望)而出於忠
厚(按出者去也言安國/為人無忠厚之行)郅他(上音質下徒何反謂三人/姓名也壺遂也臧固也郅)
(他也若漢書則云至他言/至於他處亦舉名士也)蘢城(音/龍)
李將軍列傳第四十九
世受射(按小顔云/世受射法)良家子(按如淳云非醫/巫商賈百工也)為郎武騎常
侍(按謂為郎而/補武騎常侍)為騎郎將(小顔云為騎郎/將謂主騎郎也)屬國公孫昆
邪(按典屬國官名公孫姓也昆邪名/服䖍云中國人包愷云昆音魂也)中貴人(按董巴輿/服志云黄)
(門丞至宻近使聼察天下謂之中貴人使者/崔浩云在中而貴幸非徳望故名不見也)射雕(按服/䖍云)
(雕鶚也説文云似鷲墨色多子一名鷲/以其毛作矢羽韋昭云鶚一名雕也)無部伍行陣(按/百)
(官志云將軍領軍皆有部曲大將軍營五部/部校尉一人部下有曲曲有軍候一人也)自便(音去/聲)
刁斗(上音貂按荀悦云刁斗小鈴如宫中傳夜鈴也蘇/林云形如鋗以銅作之無縁受一斗故云刁斗鋗)
(即鈴/也)注銅作鐎(埤倉云鐎温器有柄/斗似銚無縁音焦)莫府(按大顔云凡/將軍謂之莫)
(府者葢兵行舍於帷帳故稱莫府古/字通用遂作莫爾雅訓莫為大非)斥候(按許慎注淮/南子云斥度)
(候視也/候望也)故潁陰侯孫(按灌嬰之/孫名强)霸陵尉(按百官志云尉/大縣二人主盜)
(賊凡有賊發則/推索尋按之也)竟死(謂終竟廣身至/死以為恒也)大黄(按大黄黄間/弩名也故韋)
(昭曰角弩也色/黄體大是也)有功中率(中音丁仲反率音律亦音雙/筆反小顔云率謂軍功封賞)
(之科著在法/令故曰中率)在下中(按以九品而論在/下之中當第八)不為後人(按謂/不在)
(人/後)今得當單于(按廣言自少時結髮而與匈奴/戰唯今者得與單于相當遇也)數竒(按/服)
(䖍云作事數不偶也音朔也小/顔音所具反竒蕭該音居宜反)食其(音異基按趙將軍/名也或亦依字讀)
亾導(謂無人導引/軍故失道也)韓嫣(或音偃又/音許乾反)園壖地(人絹反又音/乃段反又音)
(圖宣反按壖地神道之地也黄圖云陽陵/門西出神道茂陵神道廣四十三丈也)恨其父(小顔/云令)
(其父恨/而死)上雍(劉氏音尚大顔云/雍地形髙故云上)天山(按晉灼云在西域/近蒲類海又西河)
(舊事云白山東夏有/雪匈奴謂之天山也)悛悛(音七旬反漢書/作恂恂音詢)下自成蹊(按/姚)
(氏云桃李本不能言但以華實感物故人不期而徃其/下自成蹊徑也以喻廣雖不能出辭能有所感而忠心)
(信物/故也)
衛將軍驃騎列傳第五十
衛媼通(衛姓也媼婦人老少通稱漢書曰與主家僮衛/媼通按既云家僮故非老或者媼是老稱後追)
(稱媼耳又外戚傳云姬父與魏王宗女魏媪通則亦魏/是媪姓而小顔云衛者舉其夫姓也然按此文云侯妾)
(衛媪似更無别夫也下云同母兄衛長君及姊子夫/皆冒衛姓又似有夫其所冒之姓為父與母未明也)平
陽公主家(按如淳云本陽信長公主/平陽侯所尚故稱平陽主)注夷侯時(按徐廣/云夷侯)
(曹參曽孫名襄又按世家及功臣表時或/作疇漢書作夀並文字殘缺故不同也)先母之子
(漢書作民母服䖍云母嫡妻也青之適母顧氏云鄭季/本妻編於民户之間故曰民母今本亦或作民母也)
兄弟數(音去/聲)長女衛孺(漢書云/君孺)徃篡取之(篡猶劫/也奪也)建章
宫(按晉灼云上/林中宫名也)衛夫人有男(即衛太/子據也)至髙闕(按山名也/小顔云一)
(曰塞名在/朔方之北)河南地為朔方郡(按謂北地郡之/北黄河之南)岸頭侯(按/晉)
(灼云河東皮氏/縣之亭名也)薄伐獫狁(此小雅六月詩美宣王北/伐也薄伐者言逐出之也)按
榆谷舊塞(如淳云按行也尋也榆谷舊塞名也按水經/云上郡之北有諸次水東經榆林塞為榆谿)
(是榆谷/舊塞也)破符離(晉灼云二王號崔/浩云漠北塞名)裨王十人(賈逵云裨/益也小顔)
(云裨王小王也若/裨將然音頻移反)立號而歸(按謂立大将軍/之號令而歸)傅校獲王
(顔祕監云傅領也五百人/謂之校以致克㨗而獲王)合騎侯(按非邑地而以戰功/為號謂以軍合驃騎)
(故云合騎若冠/軍從驃然也)出窳渾(音庾服䖍云塞名徐廣云在/朔方漢書作窴渾窴音田也)搏
戰獲王(上音博搏擊也小顔同今/史漢本多作傳猶轉也)南窌侯(徐音匹教反/韋昭云縣名)
(或作窖音子校反與/穴下卯並音匹教反)周霸(徐廣云儒生也按郊祀志/議封禪有周霸故知也)剽
姚(上音匹遥反下音遥大顔按荀悦漢紀作票/鷂票鷂勁疾之貌上音頻妙反下音弋召反)斬捕首
虜過當(按小顔云計其所將人數則捕首虜為多過於/所當也一云漢軍亾失者少而殺獲匈奴數多)
(故曰過/當也)大父行(音胡浪反謂藉若侯是匈奴祖之行/也漢書云藉若侯産産即大父之名)季
父羅姑比(按顔氏云羅姑比單于季父名也小顔云比/類也按下文既云再冠軍無容更言類也)
討遫濮(音速卜二音按崔浩云匈奴部/落名按下有遫濮王是國名也)懾慴(按説文云/讋失氣也)
(劉氏云上式渉/反下之渉反)休屠祭天金人(按張晏云佛徒祠金人/也如淳云祭天以金人)
(為主也/屠音儲)祁連山(小顔云即天山也匈奴謂天祁連西河/舊事謂白山天山祁連恐非即天山也)
小月氏(韋昭云音支西域傳大月氏本居敦/煌祁連間餘衆保南山遂號小月氏)師大率減
什三(按漢書云減什七不同也小顔云破匈奴之師十/減其七一云漢兵亾失之數下皆類此按後説為)
(是/也)酋涂王(上音才由反下音途漢書云楊武平/鱳得得單于單相酋涂王此文省也)稽沮王
(沮音子/余反)千騎將得王(按漢書云右千騎將王然則此千/騎將漢之將屬趙破奴得匈奴五)
(王及王母也或云右千/騎將即匈奴王之名)校尉句王髙不識(按二人並/匈奴人也)呼
于屠王(按三字共/為王號)僕多(按漢百官表作/僕明疑多是誤)煇渠侯(上音/暉)所
將常選(音宣變反謂驃騎/常選擇取精兵)留落不遇(按謂遲留零/落不偶合也)先要
邊(按謂先於邊境要/候漢人言其欲降)漯陰侯(上音他合反按地理/志縣名在平原郡)鷹庇
為煇渠侯(漢書鷹作雍庇音必二反又音疋履反按漢/書功臣表云元狩二年以煇渠封僕明至三)
(年又封鷹庇其地俱/屬魯陽未詳所以)禽棃(按表作/鳥棃)大當户銅離(徐廣一/作稠離)
(與漢書功臣表同此/文云銅離文異也)獟駻(上音邱昭反説文作趬行遮/貎遮一作疾駻音胡旦反)
不能度幕輕留(按幕即沙漢古字少耳輕留者謂匈奴/以漢軍不能至故輕易留而不去也)
遲明(上音值待也待天欲明謂平明也諸本多作黎/明鄒氏云黎遲也然黎黒也候天將明猶黒也)殺
傷大當(以言所殺傷/大略相當)谷蠡王(上音祿下音/黎又音離)渉獲章渠(小/顔)
(云渉謂渉水也章渠單于之近臣謂渉/水而破獲之漢書云渉獲單于章渠也)比車耆(上必/耳反)轉
擊左大將(按漢書/名雙)歴渉離侯(漢書作度離侯小/顔云山名歴度也)弓閭(包/愷)
(音穹亦/如字讀)登臨翰海(按崔浩云北海名羣鳥之所解羽/故云翰海廣異志云在沙漠北)連
行(音與卓同/卓逺也)檮余山(音桃徒/二音)獲屯頭王(按漢書云屯頭/韓王等三人李)
(竒曰皆匈/奴王號)復陸支(復劉氏音伏/小顔音福)樓專王(漢書作剸並音/專小顔音之兖)
(反/也)伊即靬(九言/反)武昌侯安稽(故匈奴王/姓趙也)校尉自為(按徐/自為)
(也/)校尉敢(李廣/子也)置大司馬(按如淳云本無大司馬今新/置耳按前太尉其官又省今)
(武帝始置此位衛將/軍霍驃騎皆加此官)少言不泄(按孔文祥云謂質重少/言膽氣在中也周仁隂)
(重不泄其/行亦同也)有氣敢徃(謂果敢任氣也漢/書作徃亦作任也)穿域蹵鞠(徐氏/云穿)
(地為營域蹵鞠書有域説篇又以杖打亦有限域也今/之鞠戲以皮為之中實以毛蹵蹋為戲劉向别錄云躢)
(鞠兵勢所以成武事知有材力也漢書作躢/鞠三倉云鞠毛可躢以為戲鞠音巨六反)象祁連山
(按崔浩云去病破昆邪於此山故令為冢象之以旌功/也姚氏按冢在茂陵東北與衛青冢並西者是青東者)
(是去病冢上有豎石前有/石馬相對又有石人也)諡之幷武與廣地曰景桓侯
(按景桓兩諡也諡法布義行剛曰景是武諡也又曰辟/土服逺曰桓是廣地之諡也以去病平生有武藝及廣)
(邉地之功故云諡之并/武與廣地曰景桓侯)子嬗(音市/戰反)最(謂凡/計也)已為將者十
四人(按漢書云為特將者十五人葢通李廣也此李廣/一人自有傳若漢書則七人自有傳八人附見七)
(人謂李廣張騫公孫賀/李蔡曹襄韓説蘇建也)郁郅人(服䖍音窒小顔音/質按北地縣名也)因杅
(音/于)至余吾(音餘又音徐按/水名在朔方)李沮(音爼豆/之爼)祋祤人(縣名在/馮翊上)
(音都活反下音/詡祋又丁外反)何與(音/預)無稱焉(謂不為賢士/大夫所稱舉)
平津侯主父列傳第五十一
辥縣人(按辥縣屬魯國漢置/菑川國後割入齊也)緣飾以儒術(謂以儒術飾/文法如衣服)
(之有領縁/以為飾也)宏不得一(按韋昭以宏之才非不能得/一以為不可不敢逆上故耳)下比
於人(比音鼻比者近也/小顔音比方之比)丞相封平津侯(按漢書漢興皆/以列侯為丞相)
(宏本無爵乃詔封宏髙成之平津鄉六百/五十户為平津侯丞相封侯自宏始也)為人意忌(謂/宏)
(外寛内深意/多有忌害也)食一肉脫粟飯(按一肉言不兼味也脱粟/纔脱穀而已言不精鑿也)
恐竊病死(按人臣委質於君死生由君/今若一朝病死是竊死也)天下通道五(按/此)
(語出子思子今/見禮記中庸篇)遭遇右武(小顔云右亦上也言/遭遇亂時則上武也)何恙不
已(恙憂也言罹霜露寒凉之疾輕何/憂於病不止禮曰疾止復初也)竟以丞相終(漢書/云凡)
(為丞相御史六/嵗年八十終也)子度嗣坐法失侯(漢書云坐不遣鉅野/令史成詣公車論為)
(城旦元始中詔復/宏後為關内侯也)春蒐秋獮(按宋均云宗本仁義助少/陽少隂之氣因而教以簡)
(閱車/徒)黄腄(縣名在東萊音/逐瑞反注音縋)靡弊(上靡音糜弊/猶彫敝也)焳愁(上音/焦)
徐樂(音/岳)棘矜(下音勤矜今/㦸柄棘㦸也)嚴安上書(按本姓莊避明帝/諱後並改嚴也安)
(及徐樂並拜郎中/樂後為中大夫)鍾虡(下音巨鄒本/作鐻音同)上篤厚(上猶尚/也貴也)下
智巧(謂智巧/為下也)尉他屠雎(按尉官也他趙他也音徒/何反屠雎人姓名雎音雖)舉陳
(謂勝廣舉兵於陳音如/字又音據恐疎也下同)降羌僰(下白北反/又父逼反)略濊州(按濊/州地)
(名即濊貊國/也音紆廢反)燔其蘢城(匈奴城名音龍上/燔音煩燔燒也)形束壤制(按/謂)
(地形及土壤皆/束制在諸侯也)注篹(音/撰)故倒行㬥施之(按偃語吾日莫/塗逺恐赴前塗)
(不跌故須倒行而逆施乃可及耳今此木作暴者言/已困久得申須急暴行事以快意也暴者率也急也)洨
孔車(上户交反按縣名在/沛下車音尺奢反)太皇太后詔(按徐廣云此是/平帝元始中詔)
(以續卷後則又非/褚先生所録也)較然(上音角/較明也)困於燕雀(按謂公孫𢎞/等未遇為時)
(所輕若飛鴻之未漸受困於燕/雀也是燕雀安知鴻鵠之志也)遠跡羊豕之間(按公孫/𢎞牧豕)
(卜式牧/羊也)見主父而歎息(按上文嚴安等上書上曰公/等安在何相見之晚是也)蒲
輪迎枚生(按謂枚乘也漢始迎申公亦以蒲輪謂以蒲/裹車輪恐傷草木也且蒲是草之美者故禮)
(有蒲壁葢畵蒲於/輪以為榮飾也)
　
　
　
　
　
　
　
　
　史記索隱卷二十四
