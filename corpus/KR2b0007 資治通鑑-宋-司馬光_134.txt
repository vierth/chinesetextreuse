
　資治通鑑卷一百三十三　宋　司馬光　撰
　　　　　　　　　　　　　　胡三省　音註
　宋紀十五(起重光大淵獻盡/旃蒙單閼凡五年)
　　太宗明皇帝下
㤗始七年春二月戊戌分交廣置越州治臨漳(劉昫曰/廉州治)
(合浦縣秦象郡地吳改為珠官郡宋分置臨漳郡及越/州領郡三治於此又據沈約志越州領百梁龍蘇永寧)
(永昌富昌南流臨漳合浦宋夀九郡蕭子顯曰臨漳郡/本合浦郡之北界也按沈約宋志作臨障宋白續通典)
(作臨瘴以臨界内瘴江/為名瘴江一名合浦江)　初上為諸王寛和有令譽獨
為世祖所親即位之初義嘉之黨多䝉全宥(晉安王子/勛改元義)
(嘉/)隨才引用有如舊臣及晩年更猜忌忍虐好鬼神(好/呼)
(到/翻)多忌諱言語文書有禍敗凶䘮及疑似之言應囘避
者數百千品有犯必加罪戮改騧字為􁧜(騧古/花翻)以其似
禍字故也左右忤意往往有刳斮者(忤五故翻斮/側畧翻斬也)時淮
泗用兵府藏空竭内外百官並斷俸祿(藏徂浪翻斷丁/管翻  考異曰)
(宋本紀云曰給料祿俸今従南史自/失青徐之後宋魏交兵於淮泗之間)而奢費過度每所
造器用必為正御副御次副各三十枚嬖倖用事貨賂
公行(嬖卑義翻又/傳計翻後同)上素無子密取諸王姬有孕者内宫
中生男則殺其母(孕以證翻幽考異曰宋書云/閉其母於  房今從宋畧)使寵姬
子之至是寢疾以太子㓜弱深忌諸弟南徐州刺史晉
平刺王休祐前鎭江陵貪虐無度(休祐鎭江陵事始上/百三十一卷二年刺)
(來葛/翻)上不使之鎭留之建康遣上佐行府州事(上佐謂/長史司)
(馬/也)休祐性剛狠前後忤上非一(狠戸墾翻/忤五故翻)上積不能平
且慮將來難制欲方便除之(施方畧乗便/利而殺之也)甲寅休祐從
上於巖山射雉(據休祐傳巖山在建康城南又據宋紀/巖山在秣陵縣界世祖景寧陵在焉射)
(而亦/翻)左右從者並在仗後(從才/用翻)日欲闇上遣左右壽寂
之等數人逼休祐令墜馬因共敺拉殺之傳呼驃騎落
馬(敺烏口翻拉盧合翻/驃匹妙翻騎奇寄翻)上陽驚遣御醫絡驛就視(絡驛/猶絡)
(繹/也)比其左右至休祐已絶(比必寐翻及/也絶氣絶也)去車輪輿還第
(去羌吕翻/下悉去同)追贈司空葬之如禮建康民間訛言荆州刺
史巴陵王休若有至貴之相上以此言報之休若憂懼
戊午以休若代休祐為南徐州刺史休若腹心將佐皆
謂休若還朝必不免禍中兵參軍京兆王敬先説休若
曰(相息亮翻將即亮翻朝/直遥翻下同訖輸芮翻)今主上彌留(書顧命曰疾大/漸惟幾病日臻)
(既彌留呂祖謙曰疾大進而頻於死病日加則愈留夏/撰曰重疾謂之病言重病日至而又乆留於體曽不减)
(去將必/死也)政成省閤羣豎恟恟欲悉去宗支以便其私(恟/許)
(拱翻去/起吕翻)殿下聲著海内受詔入朝必往而不返荆州帶
甲十餘萬地方數千里上可以匡天子除姦臣下可以
保境土全一身孰與賜劒邸第使臣妾飲泣而不敢葬
乎(呂向曰泣淚也/淚入口曰飲)休若素謹畏偽許之敬先出使人執
之以白於上而誅之　三月辛酉魏假員外散騎常侍
邢祐來聘(散悉亶翻/騎竒寄翻)　魏主使殿中尚書胡莫寒簡西
部敕勒為殿中武士(魏書官氏志拓㧞鄰以兄為紇骨/氏後改為胡氏自魏世祖破柔然)
(高車敕勒皆來降其部落附塞下而居自武周塞外以/西謂之西部以東謂之東部依漠南而居者謂之北部)
莫寒大納貨賂衆怒殺莫寒及高平假鎭將奚陵(假鎭/將者)
(未得為眞將/即亮翻下同)夏四月諸部敕勒皆叛魏主使汝隂王天
賜將兵討之以給事中羅雲為前鋒敕勒詐降襲雲殺
之(降户/江翻)天賜僅以身免　晉平刺王旣死(刺來/逹翻)建安王
休仁益不自安上與嬖臣楊運長等為身後之計運長
等亦慮上晏駕後休仁秉政已軰不得專權彌賛成之
上疾嘗暴甚内外莫不屬意於休仁(屬之/欲翻)主書以下皆
往東府訪休仁所親信豫自結納其或在直不得出者
皆恐懼上聞愈惡之(惡烏/路翻)五月戊午召休仁入見(見賢/遍翻)
既而謂曰今夕停尚書下省宿明可早來其夜遣人齎
藥賜死休仁罵曰上得天下誰之力邪(事見一百三十/一卷元年二年)
孝武以誅鉏兄弟子孫㓕絶(孝武誅鉏兄弟謂殺南平/王鑠竟陵王誕海陵王休)
(茂也子孫㓕絶於㤗/始之世事並見前)今復為爾(復扶又翻/下已復同)宋祚其能乆
乎上慮有變力疾乘輿出端門休仁死乃入下詔稱休
仁規結禁兵謀為亂逆朕未忍明法申詔詰厲(詰起/吉翻)休
仁慙恩懼罪遽自引决可宥其二子降為始安縣王聽
其子伯融襲封上慮人情不悦乃與諸大臣及方鎭詔
稱休仁與休祐深相親結語休祐云汝但作佞此法自
足安身我從來頗得此力休祐之隕木欲為民除患而
休仁從此日生嬈懼(語牛倨翻為于偽翻/嬈集韻爾紹翻擾也)吾每呼令入
省便入辤楊太妃(楊太妃休仁/所生母也)吾春中多與之射雉(射/而)
(亦/翻)或隂雨不出休仁輙語左右云我已復得今一日休
仁既經南討(謂南拒尋陽/之兵故也)與宿衛將帥經習狎共事(將/即)
(亮翻帥/所類翻)吾前者積日失適(失適謂體中/不安和也)休仁出入殿省
無不和顔厚相撫勞如其意趣人莫能測事不獲已反
覆思惟不得不有近日處分恐當不必即解(勞力到翻/處昌呂翻)
(分扶問翻解/戸買翻曉也)故相報知上與休仁素厚雖殺之每謂人
曰我與建安年時相鄰(謂年齒不/相遠也)少便欵狎景和㤗始
之間勲誠實重事計交切不得不相除痛念之至不能
自已因流涕不自勝(少詩照翻勝音升史言帝殘害/骨肉不能自揜其天性之傷)初
上在藩與禇淵以風素相善(風素相善者以其風標雅/素而與之善也蕭子顯齊)
(書風/作夙)及即位深相委仗上寢疾淵為吳郡太守(蕭子顯/齊書禇)
(淵傳云為吳興太守按吳郡近畿大郡也吳興/次郡也淵以大尚書出守當得大郡吳郡為是)急召之
既至入見(見賢/遍翻)上流涕曰吾近危篤(近其/蘄翻)故召卿欲使
著黃􁜕耳黄􁜕者乳母服也(著則畧翻􁜕力賀翻女/人上衣也言託孤於淵)上
與淵謀誅建安王休仁淵以為不可上怒曰卿癡人不
足與計事淵懼而從命復以淵為吏部尚書(㤗始之初/淵為吏部)
(尚書今去郡還朝/復為之復扶又翻)庚午以尚書右僕射袁粲為尚書令
禇淵為左僕射　上惡太子屯騎校尉壽寂之勇徤會
有司奏寂之擅殺邏尉徙越州(惡烏路翻邏郎/左翻徙合浦也)於道殺
之　丙戌追廢晉平王休祐為庶人　巴陵王休若至
京口聞建安王死益懼上以休若和厚能諧輯物情恐
將來傾奪㓜主欲追使殺之慮不奉詔欲徵入朝又恐
猜駭(使䟽吏翻/朝直遇翻)六月丁酉以江州刺史桂陽王休範為
南徐州刺史以休若為江州刺史手書殷勤召休若使
赴七月七日宴　丁未魏主如河西　秋七月巴陵哀
王休若至建康乙丑賜死於第贈侍中司空復以桂陽
王休範為江州刺史(復扶/又翻)時上諸弟俱盡唯休範以人
才凡劣不為上所忌故得全(為後休範/稱兵張本)
　沈約論曰聖人立法垂制所以必稱先王盖由遺訓
　餘風足以貽之來世也太祖經國之義雖𢎞隆家之
　道不足彭城王照不窺古徒見昆弟之義未識君臣
　之禮冀以家情行之國道主猜而猶犯恩薄而未悟
　致以呵訓之微行遂成㓕親之大禍(謂文帝殺彭城/王義康也沈約)
　(言義康之罪文帝當呼而訓/之不當遂殺之也行下孟翻)開端樹隙垂之後人太
　宗因易隙之情據已行之典翦落洪枝(謂據文帝已/行之典而翦)
　(除兄弟也洪大也枝兄弟也嫡/綂為本枝庶為枝易以豉翻)不待顧慮既而本根
　無庇㓜主孤立神器以勢弱傾移靈命隨樂推囘改
　(樂音/洛)斯盖履霜有漸堅氷自至所由來遠矣
　裴子野論曰夫噬虎之獸知愛己子摶狸之鳥非䕶
　異巢太宗保字螟蛉剿拉同氣既迷在原之天屬未
　識父子之自然(詩曰螟蛉之子蜾羸負之教誨爾子/式榖似之故世俗謂抱飬者為螟蛉)
　(又曰眷令在原兄弟急難/剿子小翻絶也拉盧合翻)宋徳告終非天廢也夫危
　亡之君未嘗不先弃本枝嫗煦旁孽(鄭康成曰體曰/嫗氣曰煦陸徳)
　(明曰嫗於具翻徐於甫翻煦許具翻徐况甫翻/孽魚列翻説文庶子為孽旁孽旁枝之庶子也)推誠
　嬖狎(嬖卑義翻/又愽計翻)疾惡父兄(惡烏/路翻)前乘覆車後來并轡
　借使仲叔有國猶不失配天而他人入室將七廟絶
　祀曾是莫懷甘心揃落(揃子/踐翻)晉武背文明之託而覆
　中州者賈后(事見晉武帝/紀背蒲妹翻)太祖棄初寧之誓而登合
　殿者元凶(事見文/帝紀)禍福無門奚其豫擇友于兄弟不
　亦安乎
丙寅魏主至隂山　初吳喜之討會稽也言於上曰得
尋陽王子房及諸賊帥皆即於東戮之(㑹工外翻/帥所類翻)既而
生送子房釋顧琛等(事見一百三十/一卷之二年)上以其新立大功
不問而心銜之及克荆州剽掠贓以萬計(尋陽既平建/安王休仁遣)
(喜進克荆州/剽匹妙翻)壽寂之死喜為淮陵太守督豫州諸軍事
(淮陵漢縣屬臨淮郡後屬下邳國晉復屬臨淮惠帝永/寧元年以為淮臨國宋為郡屬南徐州宋白曰泗州招)
(信縣本漢/淮陵縣)聞之内懼啓乞中散大夫(漢大夫掌論議中/散大夫後漢志始)
(有之魏晉以來以/為冗散散悉亶翻)上尤疑駭或譖蕭道成在淮隂有貳
心於魏(臣考異曰南齊書太祖紀云帝常嫌太祖非人/  相而民間流言蕭諱當為天子帝愈以為疑)
(今從/宋畧)上封銀壺酒使喜自持賜道成道成懼欲逃喜以
情告道成且先為之飲道成即飲之(為于偽翻云考異/曰南齊妃  太祖)
(戎服出門迎即酌飲之喜還帝意乃解宋畧云道成懼/弗肯飲將出奔喜語以情先為之酌於是喜得罪而道)
(成被徵盖南齊書欲成太/祖之美故云爾今從宋畧)喜還朝保證道成(朝直/遥翻)或密
以啓上上以喜多計數素得人情恐其不能事㓜主乃
召喜入内殿與共言謔甚欵既出賜以名饌(謔迄却翻/饌雛戀翻)
(又雛/皖翻)尋賜死然猶𤼵詔􁎚賜(􁎚音/附)又與劉勔等詔曰吳
喜輕狡萬端茍取物情昔大明中黟歙有亡命數千人
攻縣邑殺官長劉子尚遣三千精甲討之再徃失利(孝/武)
(第二子曰豫章王子尚與景和同/母也黟音伊歙音攝長知兩翻)孝武以喜將數十人
至縣説誘羣賊(將即亮翻説輸/芮翻誘音酉)賊即歸降詭數幻惑(詭/過)
(委翻幻/戸辦翻)乃能如此及㤗始初東討止有三百人直造三
吳(造七/到翻)凡再經薄戰(薄伯/各翻)而自破岡以東至海十郡無
不清蕩(十郡謂晉陵義興吳郡吳興南東海/㑹稽東陽臨海永嘉新安等郡也)百姓聞吳
河東來便望風自退若非積取三吳人情何以得弭伏
如此(弭緜/婢翻)尋喜心迹豈可奉守文之主遭國家可乘之
會邪譬如餌藥當人羸冷資散石以全身(散如寒食散/之類石謂丹)
(石也羸倫為/翻散悉但翻)及熱勢發動去堅積以止患非忘其功勢
不獲已耳(用人如此人不自保/其肯終為之用乎)　戊寅以淮隂為北兖
州(淮隂為南兖州/事見上卷上年)徴蕭道成入朝(朝直遥/翻下同)道成所親以
朝廷方誅大臣勸勿就徴道成曰諸卿殊不見事主上
自以太子稚弱(稚持/利翻)翦除諸弟何預它人今唯應速發
淹留顧望必將見疑且骨肉相殘自非靈長之祚禍難
將興方與卿等戮力耳(史言骨肉相殘則姦雄生心因/之而起為蕭氏取宋張本難乃)
(旦/翻)既至拜散騎常侍太子左衛率(散悉但翻騎竒/寄翻率所律翻)　八
月丁亥魏主還平城　戊子以皇子躋繼江夏文獻王
義恭(景和之初義恭父子皆死事/見一百三十一卷夏戸雅翻)　庚寅上疾有間(間/讀)
(如/字)大赦戊戌立皇子凖為安成王實桂陽王休範之子
也　魏顯祖聰睿夙成剛毅有斷而好黃老浮屠之學
每引朝士及沙門共談𤣥理雅薄富貴常有遺世之心
以叔父中都大官京兆王子推沈雅仁厚素有時譽欲
禪以帝位(中都大官即闕沈持林穆帝/之子斷丁亂翻      翻)時太尉源賀督
諸軍屯漠南馳傳召之(傳株/戀翻)既至㑹公卿大議皆莫敢
先言任城王雲子推之弟也(任音/壬)對曰陛下方隆太平
臨覆四海(覆敷/又翻)豈得上違宗廟下棄兆民且父子相傳
其來乆矣陛下必欲委棄塵務則皇太子宜承正綂夫
天下者祖宗之天下陛下若更授旁支恐非先聖之意
啓姦亂之心斯乃禍福之原不可不愼也源賀曰陛下
今欲禪位皇叔臣恐紊亂昭穆後世必有逆祀之譏(春/秋)
(魯莊公薨子般弑季友立閔公閔公復弑立僖公閔公/弟也僖公兄也及僖公薨魯人以先大後小為順遂躋)
(僖公于閔公之上仲尼以臧文仲不知者三縱逆祀其/一也言宗廟之祀姪為昭而叔為穆亂也後世必以逆)
(祀貽譏更工衡翻紊/亡運翻昭時招翻)願深思任城之言東陽公丕等曰
皇太子雖聖徳早彰然實冲㓜陛下富於春秋始覽萬
機柰何欲隆獨善不以天下為心其若宗廟何其若億
兆何尚書陸馛曰陛下若捨太子更議諸王臣請刎頸
殿庭不敢奉詔(馛蒲撥翻/刎扶粉翻)帝怒變色以問宦者選部尚
書酒泉趙黒黒曰臣以死奉戴皇太子不知其它帝黙
然(陸馛之言則怒而變色趙黒之言則黙然心服者以/衆屬於正嫡也但朝廷大議作色於陸馛而黙爾於)
(宦官臣庻何觀魏之朝綱/可想而見矣選須絹翻)時太子宏生五年矣帝以其
㓜故欲傳位子推中書令高允曰臣不敢多言願陛下
上思宗廟託付之重追念周公抱成王之事帝乃曰然
則立太子羣公輔之有何不可(高允之言婉而當且𤼵/於衆言交進之後故轉)
(移上意為/力差易)又曰陸馛直臣也必能保吾子乃以馛為太
保與源賀持節奉皇帝璽紱傳位於太子(璽斯氏翻魏/考異曰後)
(天象志云上廹於太后傳位太子按馮太后若迫/顯祖傳位當奪其大政安得猶縂萬機今從帝紀)丙午
高祖即皇帝位(諱宏顯祖獻文/皇帝之長子也)大赦改元延興高祖㓜
有至性前年顯祖病癕高祖親吮(吮徂/兖翻)及受禪悲泣不
自勝(勝音/升)顯祖問其故對曰代親之感内切於心丁未
顯祖下詔曰朕希心𤣥古志存澹泊爰命儲宫踐升大
位(澹徒覽翻/踐慈衍翻)朕得優游恭已栖心浩然羣臣奏曰昔漢
高祖稱皇帝尊其父為太上皇明不綂天下也(見十一/卷漢高)
(帝六/年)今皇帝㓜冲萬機大政猶宜陛下總之謹上尊號
曰太上皇帝(太上皇帝之號/始此上時掌翻)顯祖從之巳酉上皇徙居
崇光宫采椽不斷(徐廣曰采一名櫟一作柞索隠曰采/木名即今之櫟木也余謂采椽者盖)
(自山采來之椽因而用之不/施斧斤示樸也椽重縁翻)土階而已國之大事咸以
聞崇光宫在北苑中又建鹿野浮圖於苑中之西山(釋/子)
(相傳以為戸迦國波羅奈城東北十里許有鹿野苑本/辟支佛住此常有野鹿故以名苑今倣西國而建浮圖)
(也又據魏書道武帝天興二年破高車以其衆起鹿苑/於南臺隂北距長城東苞白登屬之西山廣輪數百里)
(盖因代都鹿苑之舊名附合西/國鹿野之事而建此浮圖也)與禪僧居之(禪時/連翻)　冬
十月魏沃野綂萬二鎭勑勒叛(沃野即漢朔方郡沃野/縣也綂萬即赫連故都)
(魏以為鎮置鎮將陸恭之風土記朔方故/城後魏改為沃野鎮去綂萬八百餘里)遣太尉源賀
帥衆討之降二千餘落(帥讀曰率/降戸江翻)追擊餘黨至枹罕金
城大破之(抱音/膚)斬首八千餘級虜男女萬餘口雜畜三
萬餘頭詔賀都督三道諸軍屯于漠南先是魏每嵗秋
冬𤼵軍三道並出以備柔然春中乃還(還從宣翻又/如字下同)賀
以為往來疲勞不可支乆請募諸州鎭武徤者三萬餘
人築三城以處之(先悉薦翻/處昌呂翻)使冬則講武春則耕種(此/即)
(古屯田/之説也)不從　庚寅魏以南安王楨為都督凉州及西
戎諸軍事領䕶西域校尉鎭凉州(校戸/教翻)　上命北琅邪
蘭陵二郡太守垣崇祖經畧淮北(守式/又翻)崇祖自郁洲將
數百人入魏境七百里據䝉山(此指言舊琅邪蘭陵郡/也本屬徐州彭城既沒)
(崇祖率部曲據郁洲使領二郡太守未能有其地也魏/收志䝉山在東安郡新㤗縣東南水經注朐山縣東北)
(海中有大洲謂之郁洲山海經所謂郁山在海中/者是也杜佑曰鬱洲在海州東海縣亦曰郁洲)十一
月魏東兖州刺史于洛侯擊之崇祖引還　上以故第
為湘宫寺(始封湘東王故以/故第為湘宫寺)備極壯麗欲造十級浮圖
而不能乃分為二新安大守巢尚之罷郡入見(見賢/遍翻)上
謂曰卿至湘宫寺未此是我大功徳用錢不少(少詩/沼翻)通
直散騎侍郎㑹稽虞愿侍側(散騎侍郎曹魏初與散騎/常侍同置至晉武帝置員)
(外散騎侍郎及元帝太興元年使員外二人與散騎侍/郎同員直故謂之通直散騎侍郎後増為四人散悉亶)
(翻騎竒寄翻/㑹工外翻)曰此皆百姓賣兒貼婦錢所為(貼婦謂夫/先有婦苦)
(於上之征求而不能贍縱之外求滛夫貼以贍之/又貼亦賣也通典北齊武平以後聽人貼賣園田)佛若
有知當慈悲嗟愍罪高浮圖何功徳之有侍坐者失色
(坐徂/卧翻)上怒使人驅下殿愿徐去無異容上好圍棊(好呼/到翻)
(下/同)棊甚拙與第一品彭城丞王抗圍棊(當時圍棊之品/王抗為第一)
抗每假借之曰皇帝飛棊臣抗不能斷(圍棊之勢聯屬/不斷然後可以)
(勝人若為人斷之/則為所勝斷如字)上終不悟好之愈篤愿又曰堯以此
教丹朱(博物志堯造圍棊以教子丹朱或云舜以子商/均愚故作圍棊以教之其法非智者不能也胡)
(旦曰以棊為易則聰明者而或不/能以為難則愚下小人往往精絶)非人主所宜好也上
雖怒甚以愿王國舊臣(上為湘東王/愿為國常侍)每優容之　王景
文常以盛滿為憂屢辭位任上不許然中心以景文外
戚貴盛張永累經軍旅疑其將來難信乃自為謡言曰
一士不可親弓長射殺人(射而/亦翻)景文彌懼自表解揚州
情甚切至詔報曰人居貴要但問心若為耳(言但問其/存心何如)
(耳/)大明之世巢徐二戴位不過執㦸權亢人主(巢謂巢/尚之徐)
(謂徐爰二戴謂法興/明寳亢口浪翻髙也)今袁粲作僕射領選(選須/絹翻)而人往
往不知有粲粲遷為令居之不疑人情向粲淡然亦復
不改常日以此居貴位要任當有致憂競不(袁粲之簡/淡雅素目)
(足以鎮雅俗而明帝謂其可以託孤則眞違才易務矣/然粲才雖不足以死繼之無愧於爲臣之大節其視禇)
(淵相去豈不遠哉復扶又/翻競當作兢不讀曰否)夫貴高有危殆之懼卑賤有
塡壑之憂有心於避禍不如無心於任運存亡之要巨
細一揆耳
㤗豫元年春正月甲寅朔上以疾乆不平改元戊午皇
太子會四方朝賀者於東宮并受貢計(朝直/遥翻)　大陽蠻
酋桓誕擁沔水以北滍葉以南八萬餘落降於魏(此即/五水)
(蠻也宋置大陽成於蘄陽縣西此縣即漢江夏郡蘄春/縣也沔水以北滍葉以南皆羣蠻所居誕擁以降魏而)
(誕實大陽蠻酋也酋慈由翻沔彌兖/翻滍直里翻葉式渉翻降戸江翻)自云桓𤣥之子亡
匿蠻中以智略為羣蠻所宗魏以誕為征南將軍東荆
州刺史襄陽王(東荆州治/北陽縣)聽自選郡縣吏使起部郎京
兆韋珍與誕安集新民區置諸事皆得其所(據晉志武/帝置起部)
(郎杜佑通典曰晉宋有起部而不常置起部工部也取/虞書百工起哉為義自是之後諸蠻皆倚魏以侵擾南)
(國/)　二月柔然侵魏上皇遣將擊之(將即亮/翻下同)柔然走東
部敕勒叛奔柔然上皇自將追之至石磧(磧七迹翻石/磧即石漠)
不及而還　上疾篤慮晏駕之後皇后臨朝江安懿矦
王景文以元舅之勢必為宰相(景文皇后兄也朝/直遥翻相息亮翻)門族
彊盛或有異圖己未遣使齎藥賜景文死(使䟽/吏翻)手敕曰
與卿周旋欲全卿門戸故有此處分(處昌呂翻/分扶問翻)敕至景
文正與客棊叩函看己(巳畢/也)復置局下神色不變方與
客思行爭劫(棊有行有劫行者欲擊東而聲出於西也/劫者先有彼我兩急之勢彼欲出此則我)
(劫彼以制之/也行下孟翻)局竟歛子内奩畢(子棊子也奕戲既畢則/歛而納諸奩中奩力鹽)
(翻/)徐曰奉敕見賜以死方以敕示客(句/斷)中直兵焦度趙
智畧憤怒(中直兵典親兵將官也洪适曰/宋有中直兵外兵騎兵參軍)曰大丈夫安
能坐受死州中文武數百足以一奮(王景文時為/楊州刺史)景文
曰知卿至心若見念者為我百口計乃作墨啓荅敕致
謝欽藥而卒(卿考異曰南史云帝使謂景文曰朕不謂/  有罪然吾不能獨死請子先之若使者)
(有此語則坐客不容不知更終棊局又曰景文酌酒謂/客曰此酒不可相勸自仰而欽之按焦度勸拒命必不)
(對坐客言之何得死時/客猶在坐也今從宋書)贈開府儀同三司上夢有人告
曰豫章太守劉愔反既寤遣人就郡殺之(愔於/含翻)　魏顯
祖還平城(書顯祖以/别魏主)　庚午魏主耕籍田　夏四月以
垣崇祖行徐州事徙戍龍沮(魏收地形志東彭城郡有/龍沮縣縣有即丘城五代)
(志琅邪郡治臨沂縣/舊曰即丘沮子余翻)　己亥上大漸(書顧命云疾大漸/呂祖謙注曰疾大)
(進而瀕/於死也)以江州刺史桂陽王休範為司空又以尚書右
僕射禇淵為䕶軍將軍加中領軍劉勔右僕射(勔彌/兖翻)詔
淵勔與尚書令袁粲荆州刺史蔡興宗郢州刺史沈攸
之並受顧命禇淵素與蕭道成善引薦於上詔又以道
成為右衛將軍領衛尉(左右衛晉官衛尉漢官也/史言禁衛兵柄皆歸道成)與袁
粲等共掌機事是夕上殂(年三/十四)庚子太子即皇帝位大
赦時蒼梧王方十嵗袁粲禇淵秉政承太宗奢侈之後
務𢎞節儉欲救其弊而阮佃夫王道隆等用事貨賂公
行不能禁也(佃音/田)　乙巳以安成王凖為揚州刺史
五月戊寅葬明皇帝于高寧陵(據南史陵在臨/沂縣莫府山)廟號太
宗六月乙巳尊皇后曰皇太后(作考異曰宋畧本紀/  癸木今從宋本紀)立
妃江氏為皇后　秋七月柔然部帥無盧眞將三萬騎
㓂魏敦煌鎭將尉多矦擊走之多侯眷之子也(尉眷事/魏太武)
(有平赫連之功帥所類翻將即亮翻/下同騎竒寄翻敦徒門翻尉紆勿翻)又㓂晉昌守將薛
奴擊走之(魏書官氏志西方諸/姓叱干氏改為薛氏)　戊午魏主如隂山
戊辰尊帝母陳貴妃為皇太妃更以諸國太妃為太姬
(更工衡翻/姬音怡)　右軍將軍王道隆以蔡興宗彊直不欲使
居上流閠月甲辰以興宗為中書監更以沈攸之為都
督荆襄等八州諸軍事荆州刺史興宗辭中書監不拜
王道隆每詣興宗躡履到前不敢就席良乆去竟不呼
坐沈攸之自以材畧過人自至夏口以來隂蓄異志(夏/口)
(郢州也攸之鎭郢州見/上卷五年夏户雅翻)及徙荆州擇郢州士馬器仗精
者多以自隨到官以討蠻為名大𤼵兵力招聚才勇部
勒嚴整常如敵至重賦歛以繕器甲(斂力/贍翻)舊應供臺者
皆割留之飬馬至二千餘匹治戰艦近千艘(治直之翻/艦戸黯翻)
(近其靳翻/艘蘇遭翻)倉廪府庫莫不充積士子商旅過荆州者多
為所羈留四方亡命歸之者皆蔽匿擁䕶所部或有逃
亡無遠近窮追必得而止舉錯專恣不復承用符敕(錯/千)
(故翻復/扶又翻)朝廷疑而憚之(為後攸之稱兵張本臺省所下/者為符出命經中書門下者為)
(敕/)為政刻暴或鞭撻士大夫上佐以下面加詈辱(詈力/智翻)
然吏事精明人不敢欺境内盗賊屏息(屏必/郢翻)夜戸不閉
攸之賧罰羣蠻太甚(何承天纂文曰賧蠻夷/贖罪貨也音徒濫翻)又禁五溪
魚鹽蠻怨叛酉溪蠻王田頭擬死(水經酉水導源巴郡/臨江縣東逕遷陵縣)
(故城北又東逕酉陽故縣南又/東逕沅陵縣北又南注沅水)弟婁侯簒立其子田都
走入獠中(獠魯/皓翻)於是羣蠻大亂掠抄至武陵城下(抄楚/交翻)
武陵内史蕭嶷遣隊主張英兒擊破之誅婁侯立田都
羣蠻乃定嶷賾之弟也(史言蕭道成二子皆有幹時/之用嶷魚力翻賾士革翻)
八月戊午樂安宣穆公蔡興宗卒九月辛巳魏主還平
城冬十月柔然侵魏及五原十一月上皇自將討之(將/即)
(亮/翻)將度漠柔然北走數千里上皇乃還(還從宣翻/又如字)　丁
亥魏封上皇之弟略為廣川王　己亥以郢州刺史劉
秉為尚書左僕射秉道憐之孫也和弱無幹能以宗室
清令(令善/也)故袁禇引之(史言袁禇尚虚名而無實/用所以受制於姦雄也)　中
書通事舍人阮佃夫(晉初初置中書舍人通事各一人/江左令舍人通事謂之中書通事)
(舍人佃/音田)加給事中輔國將軍權任轉重欲用其所親吳
郡張澹為武陵郡袁粲等皆不同佃夫稱敕施行粲等
不敢執(史言袁粲等撓於權倖不/能裁之以正澹徒覽翻)　魏有司奏諸祠祀
合一千七十五所嵗用牲七萬五千五百上皇惡其多
殺(惡烏/路翻)詔自今非天地宗廟社稷皆勿用牲薦以酒脯
而已
　　蒼梧王上(諱昱字徳融明帝/長子也小字慧震)
元徽元年春正月戊寅朔改元大赦　庚辰魏員外散
騎常侍崔演來聘(散悉亶翻/騎竒寄翻)　戊戌魏上皇還至雲中
(還自討/柔然)　癸丑魏詔守令勸課農事同部之内貧富相
通家有兼牛通借無者若不從詔一門終身不仕　戊
午魏上皇至平城(自雲中/至平城)　甲戌魏詔縣令能靜一縣
刼盗者兼治二縣即食其祿能靜二縣者兼治三縣(治/直)
(之翻/下同)三年遷為郡守(守式/又翻)二千石能靜二郡上至三郡
亦如之三年遷為刺史　桂陽王休範素凡訥少知解
(凡庸常也訥言難也少詩/沼翻解戸買翻解曉也)不為諸兄所齒遇(齒列也遇/待也不以)
(諸弟之列/待之也)物情亦不向之故太宗之末得免於禍及帝
即位年在冲㓜素族秉政近習用權(素族謂袁禇也近/習謂阮佃夫王道)
(隆楊運/長也)休範自謂尊親莫二(帝諸父皆誅死唯休/範在故謂尊親莫二)應入
為宰輔既不如志怨憤頗甚典籖新蔡許公輿為之謀
主令休範折節下士(折而設翻/下戸嫁翻)厚相資給於是遠近赴
之嵗中萬計收養勇士繕治器械朝廷知其有異志亦
隂為之備會夏口闕鎭(夏戸/雅翻)朝廷以其地居尋陽上流
欲使腹心居之二月乙亥以晉熈王爕為郢州刺史爕
始四嵗以黃門郎王奐為長史行府州事(黃門郎即/黃門侍郎)配
以資力使鎭夏口(夏戸/雅翻)復恐其過尋陽為休範所劫留
(復扶/又翻)使自太洑徑去(南史休範傳作大子洑此盖/即劉胡自江外趣沔口之路)休範
聞之大怒密與許公輿謀襲建康表治城隍多解材板
而蓄之奐景文之兄子也　吐谷渾王拾寅㓂魏澆河
夏四月戊申魏以司空長孫觀為大都督𤼵兵討之(吐/從)
(暾入聲谷音浴澆/堅堯翻長如兩翻)　魏以孔子二十八世孫乘為崇聖
大夫(崇聖大夫以尊/崇先聖名官)給十戸以供洒掃(洒所賣翻掃素/報翻又並上聲)
　秋七月魏詔河南六州之民(河南六州青徐/兖豫齊東徐也)戸收絹
一匹綿一斤租三十石　乙亥魏主如隂山　八月庚
申魏上皇如河西長孫觀入吐谷渾境芻其秋稼吐谷
渾王拾寅窘急請降(窘巨隕翻/降戸江翻)遣子斤入侍自是嵗修
職貢九月辛巳上皇還平城　遣使如魏(報聘也使/䟽吏翻)
冬十月癸酉割南豫兖州之境置徐州治鍾離(鍾離禹/塗山氏)
(之國春秋鍾離子之國漢為縣屬九江郡晉屬淮南郡/晉安帝分立鍾離郡宋立徐州於此宋白曰今鍾離縣)
(東四十里/有鍾離城)　魏上皇將入㓂詔州郡之民十丁取一以
充行(以充征/行也)戸收租五十石以備軍糧　魏武都氐反
攻仇池詔長孫觀回師討之　武都王楊僧嗣卒於葭
蘆從弟文度自立為武興王(從才/用翻)遣使降魏魏以文度
為武興鎭將(將即亮/翻下同)　十一月丁丑尚書令袁粲以母
憂去職　癸巳魏上皇南廵至懷州(魏天安二年以河/内郡置懷州因古)
(地名以/名州也)枋頭鎭將代人薛虎子先為馮太后所黜為門
士(魏有宰士門士宰士掌酒食門/士守門户枋音方先悉薦翻)時山東饑盗賊競起
相州民孫誨等五百人稱虎子在鎭境内清晏乞還虎
子上皇復以虎子為枋頭鎭將(相息亮翻下同復/扶又翻又如字)即日
之官數州盗賊皆息(數州謂冀/相懷等州)　十二月癸卯朔日有
食之　乙巳江州刺史桂陽王休範進位太尉　詔起
袁粲以衛軍將軍攝職(所謂起/復也)粲固辭　壬子柔然侵
魏柔𤣥鎭二部敕勒應之(據水經注柔𤣥鎭在長川城/東城南小山於延水所出也)
(此即六/鎭之一)　魏州鎭十一水旱相州民餓死者二千八百
餘人　是嵗魏妖人劉舉聚衆自稱天子(妖如/遥翻)齊州刺
史武昌王平原討斬之平原提之子也(武昌王提見一/百二十五卷宋)
(文帝元嘉/二十四年)
二年春正月丁丑魏太尉源賀以疾罷　二月甲辰魏
上皇還平城　三月丁亥魏員外散騎常侍許赤虎來
聘　夏五月壬午桂陽王休範反(子考異曰宋書作壬/  按長歴此月辛未)
(朔無壬子/今從宋畧)掠民船使軍隊稱力請受(軍有軍主副隊有/隊主副稱力請受)
(者稱其衆力之多少/而請船也稱尺證翻)付以材板合手裝治(合音閤治/直之翻)數
日即辦丙戌休範率衆二萬騎五百發尋陽(騎竒/寄翻)晝夜
取道以書與諸執政稱楊運長王道隆蠱惑先帝使建
安巴陵二王無罪被戮(事見上明帝㤗始七/年蠱音古被皮義翻)望執錄二
豎以謝寃魂(豎常/句翻)庚寅大雷戍主杜道欣馳下告變朝
廷惶駭䕶軍褚淵征北將軍張永領軍劉勔僕射劉秉
右衛將軍蕭道成游擊將軍戴明寶驍騎將軍阮佃夫
右軍將軍王道隆中書舍人孫千齡員外郎楊運長(員/外)
(郎即員外散騎侍郎/驍堅堯翻騎竒寄翻)集中書省計事莫有言者道成曰
昔上流謀逆皆因淹緩致敗(謂南郡王義宣晉/安王子勛等也)休範必
遠懲前失輕兵急下乘我無備今應變之術不宜遠出
若偏師失律則大沮衆心(沮在/呂翻)宜頓新亭白下堅守宫
城東府石頭以待賊至千里孤軍後無委積(委於偽翻/積子智翻)
(周禮遺人凡賔客會同師役掌其道路之委積注云少/曰委多曰積又宰夫掌牢禮委積注云委積謂牢米薪)
(芻左傳居則具一日之/積杜預注云芻米薪)求戰不得自然瓦解我請頓新
亭以當其鋒征北守白下領軍屯宣陽門為諸軍節度
諸貴安坐殿中不須競出我自破賊必矣因索筆下議
衆並注同(並注名同道成/議也索山客翻)孫千齡隂與休範通謀獨曰
宜依舊遣軍據梁山道成正色曰賊今已近梁山豈可
得至新亭既是兵衝所欲以死報國耳常時乃可屈曲
相從今不得也坐起(坐徂/卧翻)道成顧謂劉勔曰領軍已同
鄙議不可改易袁粲聞難扶曵入殿(袁粲居䘮毀瘠故/扶曵而入難乃旦)
(翻/)即日内外戒嚴道成將前鋒兵出屯新亭(將即/亮翻)張永
屯白下前南兖州刺史沈懷明戍石頭袁粲褚淵入衛
殿省時倉猝不暇授甲開南北二武庫隨將士意所取
蕭道成至新亭治城壘未畢(將即亮翻下/同治直之翻)辛卯休範前
軍已至新林(新林浦去今建/康城二十里)道成方解衣高卧以安衆
心徐索白虎幡(索山/客翻)登西垣使寧朔將軍高道慶羽林
監陳顯逹員外郎王敬則帥舟師與休範戰頗有殺獲
(帥讀/曰率)壬辰休範自新林捨舟歩上(上時/掌翻)其將丁文豪請
休範直攻臺城休範遣文豪别將兵趣臺城(趣七/喻翻)自以
大衆攻新亭壘道成率將士悉力拒戰自己至午外勢
愈盛衆皆失色道成曰賊雖多而亂尋當破矣休範白
服乘肩輿自登城南臨滄觀(臨滄觀在勞山上江寕縣/南十五里亦曰勞勞亭觀)
(古玩/翻)以數十人自衛(人考異曰張敬兒傳云左右數百/  皆散走按休範左右若有數百)
(人黄回敬兒雖勇何敢/徑徃取之今從休範傳)屯騎校尉黃回與越騎校尉張
敬兒謀詐降以取之(騎竒寄翻校户教/翻降户江翻下同)囘謂敬兒曰卿
可取之我誓不殺諸王敬兒以白道成道成曰卿能辦
事當以本州相賞(敬兒南陽冠軍人本州謂雍/州也為後敬兒求雍州張本)乃與囘
出城南放仗走大呼稱降休範喜召至輿側囘陽致道
成密意休範信之以二子徳宣徳嗣付道成為質(呼火/故翻)
(質音/致)二子至道成即斬之休範置囘敬兒於左右所親
李恒鍾爽諌不聴(恒戸/登翻)時休範日飲醇酒囘見休範無
備目敬兒敬兒奪休範防身刀斬休範首左右皆散走
敬兒騎馬持首歸新亭道成遣隊主陳靈寶送休範首
還臺靈寳道逄休範兵弃首於水(考異曰南齊書云埋/首道側宋畧云弃諸)
(溝中今/從宋書)挺身得逹唱云已平而無以為驗衆莫之信休
範將士亦不之知其將杜黒騾攻新亭甚急(將即亮翻/騾盧戈翻)
(作考異曰宋書南齊書/  黒蠡而今從宋畧)蕭道成在射堂司空主簿蕭惠
朗帥敢死士數十人突入東門(休範先為司空以惠朗/為主簿帥讀曰率下同)
至射堂下道成上馬帥麾下摶戰惠朗乃退道成復得
保城(復扶/又翻)惠朗惠開之弟也(蕭惠開見一百三十一卷/明帝㤗始之元年二年)
其姊為休範妃惠朗兄黃門郎惠明時為道成軍副在
城内了不自疑(左傳宋元公與華氏戰于新里翟僂新/居于新里既戰説甲于公而歸華姓居)
(于公里亦如之杜預注曰古之為軍不呰小/忿僂力主翻姓他口翻呰于斯翻又音紫)道成與黒
騾拒戰自晡逹旦矢石不息其夜大雨鼓呌不復相聞
(復扶/又翻)將士積日不得寢食軍中馬夜驚城内亂走道成
秉燭正坐厲聲呵之如是者數四丁文豪破臺軍於皂
莢橋(皂莢橋當在/新亭之北)直至朱雀桁南(朱雀桁即大航也在/秦淮水上以其在朱)
(雀門外故名桁與/航同音户剛翻)杜黒騾亦捨新亭北趣朱雀桁(趣七/喻翻)右
軍將軍王道隆將羽林精兵在朱雀門内急召鄱陽忠
昭公劉勔於石頭勔至命撤桁以折南軍之勢道隆怒
曰賊至但當急擊寧可開桁自弱邪勔不敢復言道隆
趣勔進戰(折之舌翻復扶/又翻趣讀曰促)勔度桁南戰敗而死黑騾等
乘勝度淮道隆弃衆走還臺黒騾兵追殺之(蕭道成所/謂諸貴不)
(須競出者/正慮此也)黃門侍郎王藴重傷踣於御溝之側(踣蒲/北翻)或
扶之以免藴景文之兄子也於是中外大震道路皆云
臺城已陷白下石頭之衆皆潰張永沈懷明逃還宫中
傳新亭亦䧟太后執帝手泣曰天下敗矣先是月犯右
執法太白犯上將(先悉薦翻太微南蕃中二星曰端門/東曰左執法西曰右執法東蕃四星)
(其北星曰上將西蕃四/星南第一星亦曰上將)或勸劉勔解職勔曰吾執心行
已無愧幽明若災𤯝必至避豈得免勔晩年頗慕高尚
立園宅名為東山遺落世務罷遣部曲蕭道成謂勔曰
將軍受顧命輔㓜主當此艱難之日而深尚從容(從千/容翻)
廢省羽翼一朝事至悔可追乎勔不從而敗甲午撫軍
長史禇澄開東府門納南軍(籖考異曰宋書作撫軍興/  茅恬開東府納賊南齊)
(書作車騎典韯茅恬盖皆/為禇澄諱耳今從宋畧)擁安成王凖據東府稱桂陽
王教曰安成王吾子也勿得侵犯澄淵之弟也杜黒騾
徑進至杜姥宅(晉成帝杜皇后母裴氏立第南掖/門外世謂之杜姥宅姥莫補翻)中書
舍人孫千齡開承明門出降(文帝元嘉二十五年新作/閭闔廣莫二門改廣莫門)
(曰承明門/降戸江翻)宫省恇擾(恇去/王翻)時府藏已竭(藏徂/浪翻)皇太后太
妃剔取宫中金銀器物以充賞衆莫有鬭志俄而丁文
豪之衆知休範已死稍欲退散文豪厲聲曰我獨不能
定天下邪許公輿詐稱桂陽王在新亭士民惶惑詣蕭
道成壘投刺者以千數(凡求見之禮先投刺以自逹毛/晃曰書姓名以自白故曰刺)
道成得皆焚之登北城謂曰劉休範父子昨已就戮尸
在南岡下(南岡即勞山之岡也以在/新亭城南故謂之南岡)身是蕭平南(道成/之出)
(屯新亭也加/平南將軍)諸君諦視之(諦音帝/審也)名刺皆已焚勿憂懼
也道成遣陳顯逹張敬兒及輔師將軍任農夫馬軍主
東平周盤龍等將兵自石頭濟淮從承明門入衛宫省
袁粲慷慨謂諸將曰今㓂賊已逼而衆情離沮孤子受
先帝付託不能綏靜國家(粲時居䘮故自稱孤子任/音壬將即亮翻沮在呂翻)請
與諸君同死社稷被甲上馬將驅之(被皮/義翻)於是陳顯逹
等引兵出戰大破杜黒騾於杜姥宅飛矢貫顯逹目丙
申張敬兒等又破黒騾等於宣陽門斬黒騾及丁文豪
進克東府餘黨悉平蕭道成振旅還建康(還從宣翻/又如字)百
姓緣道聚觀曰全國家者此公也道成與袁粲褚淵劉
秉皆上表引咎解職不許丁酉解嚴大赦　柔然遣使
來聘(使䟽/吏翻)　六月庚子以平南將軍蕭道成為中領軍
南兖州刺史留衛建康(道成自此/得政矣)與袁粲褚淵劉秉更
日入直决事號為四貴　桂陽王休範之反也使道士
陳公昭作天公書題云沈丞相付荆州刺史沈攸之門
者攸之不開視推得公昭送之朝廷(桂考異曰宋畧云/  陽遺攸之書署)
(曰沈丞相攸之斬/其使今從宋畧)及休範反攸之謂僚佐曰桂陽必聲
言我與之同若不顛沛勤王(顛沛勤王者危難之際/奔走顛沛以從王事也)必
增朝野之惑乃與南徐州刺史建平王景素郢州刺史
晉熈王爕湘州刺史王僧虔雍州刺史張興世(雍於/用翻)同
舉兵討休範休範留中兵參軍毛惠連等守尋陽爕遣
中兵參軍馮景祖襲之癸卯惠連等開門請降(降戸江/翻  考)
(異曰宋畧作癸亥按/下有戊申今從宋書)殺休範二子諸鎮皆罷兵景素宏
之子也(建平王宏文/帝之子也)　乙卯魏詔曰下民兇戾不顧親
戚一人為惡殃及闔門朕為民父母深所愍悼自今非
謀反大逆外叛罪止其身於是始罷門房之誅(門誅者/誅其一)
(門房誅者誅其一房時河北大族/如崔如李子孫分沠各自為房)魏顯祖勤於為治(冶/直)
(吏/翻)賞罰嚴明愼擇牧守(守式/又翻)進亷退貪諸曹疑事舊多
奏决又口傳詔敕或致矯擅上皇命事無大小皆據律
正名不得為疑奏合則制可違則彈詰盡用墨詔(制可/者手)
(詔可其所奏彈詰者劾問之合謂與/律合也違謂悖於律也詰去吉翻)由是事皆精審尤
重刑罰大刑多令覆鞫(大刑謂/死罪)或囚繫積年羣臣頗以
為言上皇曰滯獄誠非善治(治直/吏翻)不猶愈於倉猝而濫
乎夫人幽苦則思善故智者以囹圄為福堂(囹盧丁翻/圄音語)
朕特苦之欲其改悔而加矜恕爾由是囚繫雖滯而所
刑多得其宜又以赦令長姦故自延興以後不復有赦
(㤗始七年魏改元延興/長知兩翻復扶又翻)　秋七月庚辰立皇弟友為邵
陵王　乙酉加荆州刺史沈攸之開府儀同三司攸之
固辭執政欲徵攸之而憚於發命乃以太后令遣中使
謂曰(使䟽/吏翻)公乆勞於外宜還京師任寄實重未欲輕之
進退可否在公所擇攸之曰臣無廊廟之資居中實非
其才至於撲討蠻蜑(蜑亦蠻屬音蕩旱翻毛晃曰蜑南/夷海種也范成大桂海漁衡志曰)
(蜑海上水居蠻也以舟為家㳂海蜑有三種漁蜑取魚/蠔蛋取蠔木蜑伐山取材大率皆取海物為糧生食之)
(入水能視陳師道曰二廣居山谷間不𨽻州縣謂之傜/人舟居謂之蜑人島居謂之黎人余謂巴黔亦自有蜑)
(人/)克清江漢不敢有辭雖自上如此(上時/掌翻)去留伏聽朝
㫖(朝直/遥翻)乃止　癸巳柔然㓂魏敦煌尉多矦擊破之尚
書奏敦煌僻遠介居西北强㓂之間(西謂吐谷渾北柔/然也敦徒門翻尉)
(紆勿/翻)恐不能自固請内徙就凉州羣臣集議皆以為然
給事中昌黎韓秀獨以為敦煌之置為日已乆雖逼彊
㓂人習戰鬬縱有草竊不為大害循常置戍足以自全
而能隔閡西北二虜使不得相通(閡五/慨翻)今徙就凉州不
唯有蹙國之名且姑臧去敦煌千有餘里防邏甚難(邏/力)
(佐/翻)二虜必有交通闚𨵦之志(漢武帝開河西四郡以隔/絶西𦍑月氏不得與匈奴)
(通其規畫正如/此也𨵦音俞)若騷動凉州則關中不得安枕又士民
或安土重遷招引外㓂為國深患不可不慮也乃止
九月(假考異曰後魏帝紀使將軍元蘭五將三萬騎及/  東陽王丕為後繼伐蜀漢不言勝負列傳及宋)
(書皆無之/今不取)丁酉以尚書令袁粲為中書監領司徒加禇
淵尚書令劉秉丹陽尹粲固辭求反居墓所不許(粲受/遺輔)
(政適罹艱棘國有大難釋衰經以從/金革之事大難既平求歸終䘮禮也)淵以禇澄為吳郡
太守司徒左長史蕭惠明言於朝(朝直遥翻朗考異曰/宋畧作惠  按惠朗)
(不為司徒長/史今從南史)曰禇澄開門納賊更為股肱大郡王藴力
戰㡬死棄而不收(㡬居希翻/又音祁)賞罰如此何憂不亂淵甚
慙冬十月庚申以侍中王藴為湘州刺史　十一月丙
戍帝加元服大赦　十二月癸亥立皇弟躋為江夏王
贊為武陵王(躋牋西翻/夏户雅翻)　是嵗魏建安貞王陸馛卒(馛/蒲)
(撥/翻)
三年春正月辛巳帝祀南郊明堂(二祀並/舉也)　蕭道成以
襄陽重鎭張敬兒人位俱輕不欲使居之而敬兒求之
不已(盖道成先/許之也)謂道成曰沈攸之在荆州公知其欲何
所作不出敬兒以表裏制之恐非公之利道成笑而無
言(道成居内敬兒居外以制/其後故曰表裏制之也)三月己巳以驍騎將軍張
敬兒為都督雍梁二州諸軍事雍州刺史(驍堅堯翻騎/竒寄翻雍於)
(用/翻)沈攸之聞敬兒上(上時/掌翻)恐其見襲隂為之備敬兒既
至奉事攸之親敬甚至動輙咨禀信饋不絶攸之以為
誠然酬報欵厚累書欲因遊獵㑹境上敬兒報以為心
期有在影迹不宜過敦(謂動則有影行則有迹/人將窺見之也敦厚也)攸之益
信之敬兒得其事迹皆密白道成道成與攸之書問張
雍州遷代之日將欲誰擬攸之即以示敬兒欲以間之
(史言攸之墮敬兒術中而不悟/且為襲江陵張本問古莧翻)　夏五月丙午魏主使
員外散騎常侍許赤虎來聘　丁未魏主如武州山辛
酉如車輪山(地形志秀容郡敷城縣/有車輪泉車尺遮翻)六月庚午魏初禁
殺牛馬(牛者農之所資馬者兵之所資禁殺當也槐/興於北荒畜收蕃庻殺之者不禁今始禁之)
袁粲禇淵皆固讓新官秋七月庚戌復以粲為尚書令
(復扶/又翻)八月庚子加䕶軍將軍褚淵中書監　冬十二月
丙寅魏徙建昌王長樂為安樂王(樂音/洛)　己丑魏城陽
王長壽卒　南徐州刺史建平王景素孝友清令服用
儉素又好文學(好呼/到翻)禮接士大夫由是有美譽太宗特
愛之異其禮秩時太祖諸子俱盡諸孫唯景素為長帝
凶狂失徳朝野皆屬意於景素帝外家陳氏深惡之(長/知)
(两翻屬之欲/翻惡烏路翻)楊運長阮佃夫等欲專權勢不利立長君
亦欲除之其腹心將佐多勸景素舉兵鎭軍參軍濟陽
江淹獨諌之(景素時以鎮北將軍鎮京口以淹/為主簿鎭軍當作鎭北齊子禮翻)景素不
悦是嵗防閤將軍王季符得罪於景素(江左之制禁衛/有直閤將軍王)
(國有防/閤將軍)單騎亡奔建康告景素謀反(騎竒/寄翻)運長等即欲
𤼵兵討之袁粲蕭道成以為不可景素亦遣世子延齡
詣闕自陳乃徙季符於梁州奪景素征北將軍開府儀
同三司(征北亦當/作鎭北)
　
　
　
　
　
　
　資治通鑑卷一百三十三
