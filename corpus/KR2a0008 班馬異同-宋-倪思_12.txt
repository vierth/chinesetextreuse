
張丞相列傳第三十六　　史記九十六
張周趙任申屠傳第十二　漢書四十二
張丞相蒼者陽武人也好書律厯秦時為御史主柱下
方書有罪亡歸及沛公略地過陽武蒼以客從攻南陽
蒼坐法當斬解衣伏質身長大肥白如瓠時王陵見而
怪其美士乃言沛公赦勿斬遂從西入武闗至咸陽沛
公立為漢王入漢中還定三秦陳餘擊走常山王張耳
耳歸漢漢乃以張蒼為常山守從淮隂侯韓信擊趙蒼
得陳餘趙地已平漢王以蒼為代相備邊寇已而徙為
趙相相趙王耳耳卒相其子趙王敖復徙相代王燕王
臧荼反髙祖往擊之蒼以代相從攻臧荼有功以六年
中封為北平侯食邑千二百户遷為計相一月更以列
侯為主計四嵗是時蕭何為相國而張蒼乃自秦時為
柱下御史明習天下圖書記籍蒼又善用算律厯故令
蒼以列侯君相府領主郡國上計者黥布反亡漢立皇
子長為淮南王而張蒼相之十四年遷為御史大夫
周昌者沛人也其從兄曰周苛秦時皆為泗水卒史及
髙祖起沛擊破泗水守監於是周昌周苛昌自卒史從
沛公沛公以周昌為職志周苛為客從入闗破秦沛公
立為漢王以周苛為御史大夫周昌為中尉漢王四三
年楚圍漢王滎陽急漢王遁出去而使周苛守滎陽城
楚破滎陽城欲令周苛將苛罵曰若趣降漢王不然今
為虜矣項羽怒烹周苛漢王於是乃拜周昌為御史大
夫常從擊破項籍以六年中與蕭曹等俱封封周昌為汾
隂侯周苛子周成以父死事封為髙景侯昌為人彊力
敢直言自蕭曹等皆卑下之昌嘗燕時入奏事髙帝方
擁戚姬昌還走髙帝逐得騎周昌項上問曰我何如主
也昌仰曰陛下即桀紂之主也於是上笑之然尤憚周
昌及髙帝欲廢太子而立戚姬子如意為太子大臣固
爭之莫能得上以留侯策即止而周昌庭爭之彊上問
其説昌為人吃又盛怒曰臣口不能言然臣期期知其
不可陛下雖欲廢太子臣期期不奉詔上欣然而笑既
即罷吕后側耳於東廂箱聴見周昌為詭跪謝曰微君
太子㡬廢是後嵗戚姬子如意為趙王年十嵗髙祖憂
即萬嵗之後不全也趙堯年少為符璽御史趙人方與
公謂御史大夫周昌曰君之史趙堯年雖少然竒士才
也君必異之是且代君之位周昌笑曰堯年少刀筆吏
耳何能至是乎居頃之趙堯侍髙祖髙祖獨心不樂悲
歌羣臣不知上之所以然趙堯進請問曰陛下所為不
樂非為以趙王年少而戚夫人與吕后有郤隙邪備萬
嵗之後而趙王不能自全乎髙祖曰然吾我私憂之不
知所出堯曰陛下獨宜為趙王置貴彊相及吕后太子
羣臣素所敬憚者乃可髙祖曰然吾念之欲如是而羣
臣誰可者堯曰御史大夫周昌其人有堅忍質伉直且
自吕后太子及大臣皆素敬嚴憚之獨昌可髙祖曰善
於是乃召周昌謂曰吾欲固欲煩公公彊為我相趙王
周昌泣曰臣初起從陛下陛下獨奈何中道而棄之於
諸侯乎髙祖曰吾極知其左遷然吾私憂趙王念非公
無可者公不得已彊行於是徙御史大夫周昌為趙相
既行久之髙祖持御史大夫印弄之曰誰可以為御史
大夫者孰視趙堯曰無以易堯遂拜趙堯為御史大夫
堯亦前有軍功食邑及以御史大夫從擊陳豨有功封
為江邑侯髙祖崩吕太后使使召趙王其相周昌令王
稱疾不行使者三反周昌曰髙帝屬臣趙王王年少竊
聞太后怨戚夫人欲召趙王并誅之臣固為不敢遣趙
王王且亦疾不能奉詔於是髙太后患之怒乃使使召
趙相周昌周昌相至謁髙太后太髙后怒而罵周昌曰
爾不知我之怨戚氏乎而不遣趙王何昌既被徵髙后
使使召趙王趙王果來至長安月餘飲藥而死見鴆殺
周昌因謝病不朝見三嵗而死薨謚曰悼侯傳子至孫
意有罪國除景帝復封昌孫左車為安陽侯有罪國除
初趙堯既代周昌為御史大夫髙祖崩事恵帝終世後
五嵗髙后元年聞御史大夫江邑侯趙怨堯前髙祖時
定趙王如意之畫乃抵堯罪以廣阿侯任敖為御史大
夫
任敖者故沛人也少為獄吏髙祖嘗辟避吏吏繫吕后
遇之不謹任敖素善髙祖怒擊傷主吕后吏及髙祖初
起敖以客從為御史守豐二嵗髙祖立為漢王東擊項
籍羽敖遷為上黨守陳豨反時敖堅守封為廣阿侯食
邑千八百戸髙后時為御史大夫三嵗免孝文元年薨
諡曰懿侯傳子至曾孫越人坐為太常廟酒酸不敬國
除初任敖免以平陽侯曹窋代敖為御史大夫髙后崩
不與大臣共誅諸吕禄等後坐事免以淮南相張蒼為
御史大夫蒼與絳侯等尊立代王為孝文皇帝四年代
丞相灌嬰卒張蒼為丞相自漢興至孝文二十餘年㑹
天下初定將相公卿皆軍吏張蒼為計相時緒正律厯
以髙祖十月始至霸上因故因秦時本以十月為嵗首
弗不革推五徳之運以為漢當水徳之時尚上黒如故
吹律調樂人入之音聲及以比定律令若百工天下作
程品至於為丞相卒就之故漢家言律厯者本之張蒼
蒼本尤好書無所不觀無所不通而尤善邃律厯張蒼
徳安國侯王陵王陵者安國侯也及蒼貴常父事王陵
陵死後蒼為丞相洗沐常先朝陵夫人上食然後敢歸
家蒼為丞相十餘年魯人公孫臣上書陳終始五徳傳
言漢土徳時其符有黄龍當見當改正朔易服色詔事
下其議張蒼張蒼以為非是罷之其後黄龍見成紀於
是文帝召公孫臣以為博士草立土徳之時厯制度更
元年張丞相蒼由此自絀謝病稱老蒼任人為中候大
為姦利上以為讓蒼蒼遂病免蒼為丞相十五年而免
孝景前五年蒼卒薨謚為曰文侯傳子康代侯八年卒
子至孫類代為侯八年坐臨諸侯喪後就位不敬有罪
國除初張蒼父長不滿五尺及生蒼蒼長八尺餘為侯
丞相蒼子復長八尺及孫類長六尺餘坐法失侯蒼之
免相後老口中無齒食乳女子為乳母妻妾以百數嘗
孕者不復幸蒼年百有餘嵗而迺卒著書十八篇言隂
陽律厯事
申屠丞相嘉者梁人也以材官蹶張從髙帝擊項籍遷
為隊率從擊黥布軍為都尉孝恵時為淮陽守孝文帝
元年舉故吏士以二千石從髙祖皇帝者悉以為闗内
侯食邑二三十四人而申屠嘉食邑五百户十六年張
蒼已為丞相嘉遷為御史大夫張蒼免相孝文帝欲用
以皇后弟竇廣國為丞相曰恐天下以吾私廣國廣國
賢有行故欲相之曰恐天下以吾私廣國念久念之不
可而髙帝時大臣又皆多死餘見無可者乃以御史大
夫嘉為丞相因故邑封為故安侯嘉為人亷直門不受
私謁是時大中大夫鄧通方隆愛幸賞賜累鉅萬文帝
嘗常燕飲通家其見寵如是是時丞相嘉入朝而通居
上傍旁有怠慢之禮丞相嘉奏事畢因言曰陛下幸愛
羣幸臣則富貴之至於朝廷之禮不可以不肅上曰君
勿言吾私之罷朝坐府中嘉為檄召鄧通詣丞相府不
來且斬通通恐入言文帝上文帝上曰汝第往吾今使
人召若通至詣丞相府免冠徒跣頓首謝嘉嘉坐自如
故不弗為禮責曰夫朝廷者髙皇帝之朝廷也通小臣
戲殿上大不敬當斬吏今行斬之通頓首首盡出血不
解文帝上度丞相已困通使使者持節召通而謝丞相
曰此吾弄臣君其釋之鄧通既至為文帝上泣曰丞相
㡬殺臣嘉為丞相五嵗孝文帝崩孝景帝即位二年鼂
錯為内史貴幸用事諸法令多所請變更議以謫適罰
侵削諸侯而丞相嘉自絀所言不用疾錯錯為内史門
東出不便更穿一門南出南出者太上皇廟堧垣也嘉
聞之欲因此以法錯擅穿宗廟垣為門奏請誅錯錯客
有語錯錯恐夜入宫上謁自歸景帝上至朝丞相嘉奏
請誅内史錯景帝上曰錯所穿非真廟垣乃外堧垣故
他冗官居其中且又我使為之錯無罪罷朝嘉謂長史
曰吾悔不先斬錯乃先請之為錯所賣至舍因嘔血而
死謚為曰節侯傳子共侯蔑代三年卒子侯去病代三
十一年卒至孫子侯㬰代六嵗坐為九江太守受故官
送有罪國除自申屠嘉死之後景帝時開封侯陶青桃
侯劉含為丞相及今上武帝時柏至侯許昌平棘侯薛
澤武彊侯莊青翟髙商陵侯趙周等為丞相皆以列侯
繼嗣踵娖娖􁗍􁗍亷謹為丞相備員而已無所能發明
功名有著於當世者
太史公賛曰張蒼文學好律厯為漢名相而絀賈生公
孫臣等言正朔服色事而不專遵明用秦之顓頊厯何
哉周昌木彊人也任敖以舊徳用申屠嘉可謂剛毅守
節矣然無術學殆與蕭曹陳平異矣
　
　
　
　
　班馬異同卷十二
欽定四庫全書
　班馬異同卷十三
　　　　　　　　　　　　