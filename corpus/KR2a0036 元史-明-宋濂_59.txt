
　元史卷五十八
　　明翰林學士亞中大夫知制誥兼修國史宋濂等修
　志第十
　　地理一
自封建變為郡縣有天下者漢隋唐宋為盛然幅員之
廣咸不逮元漢梗於北狄隋不能服東夷唐患在西戎
宋患常在西北若元則起朔漠併西域平西夏滅女真
臣高麗定南詔遂下江南而天下為一故其地北踰陰
山西極流沙東盡遼左南越海表葢漢東西九千三百
二里南北一萬三千三百六十八里唐東西九千五百
一十一里南北一萬六千九百一十八里元東南所至
不下漢唐而西北則過之有難以里數限者矣初太宗
六年甲午滅金得中原州郡七年乙未下詔籍民自燕
京順天等三十六路戸八十七萬三千七百八十一口
四百七十五萬四千九百七十五憲宗二年壬子又籍
之増戸二十餘萬世祖至元七年又籍之又増三十餘
萬十三年平宋全有版圖二十七年又籍之得戸一千
一百八十四萬八百有竒於是南北之戸總書于䇿者
一千三百一十九萬六千二百有六口五千八百八十
三萬四千七百一十有一而山澤溪洞之民不與焉立
中書省一行中書省十有一曰遼陽曰嶺北曰河南曰
陜西曰四川曰甘肅曰雲南曰浙江曰江西曰湖廣曰
征東分鎮藩服路一百八十五府三十三州三百五十
九軍四安撫司十五縣一千一百二十七文宗至順元
年戸部錢糧戸數一千三百四十萬六百九十九視前
又増二十萬有竒漢唐極盛之際有不及焉葢嶺北遼
陽與甘肅四川雲南湖廣之邊唐所謂羈縻之州往往
在是今皆賦役之比于内地而髙麗守東籓執臣禮惟
謹亦古所未見地大民衆後世狃於治安而不知詰戎
兵慎封守積習委靡一旦有變而天下遂至於不可為
嗚呼盛極而衰固其理也唐以前以郡領縣而已元則
有路府州縣四等大率以路領州領縣而腹裏或有以
路領府府領州州領縣者其府與州又有不隸路而直
隸省者具載于篇而其沿革則泝唐而止焉作地理志
(凡路低于省一字府與州直隸省者亦低于省一字其/有寅慰司㢘訪司亦止低于省一字各路録事司與路)
(所親領之縣與府州之隸路者低于路一字府與州所/領之縣低于府與州一字府領州州又領縣者又低於)
(縣一字路所親領之縣若府若川曰領縣若干府若干/州若干府與州所領之縣則曰若干縣所以别之也)
　
中書省統山東西河北之地謂之腹裏為路二十九州
八屬府三屬州九十一屬縣三百四十六(各路立站總/計一百九十)
(八/處)
　大都路唐幽州范陽郡遼改燕京金遷都為大興府
　元太祖十年克燕初為燕京路總管大興府太宗七
　年置版籍世祖至元元年中書省臣言開平府闕庭
　所在加號上都燕京分立省部亦乞正名遂改中都
　其大興府仍舊四年始于中都之東北置今城而遷
　都焉(京城右擁太行左挹滄海枕居庸奠朔方城方/六十里十一門正南曰麗正南之右曰順承南)
　(之左曰文明北之東曰安貞北之西曰徤徳正東曰/崇仁東之右曰齊化東之左曰光熙正西曰和義西)
　(之右曰肅清西之左曰平則海子在皇城之北萬壽/山之陰舊名積水潭聚西北諸泉之水流入都城而)
　(匯于此汪洋如海都人因名焉/恣民漁採無禁擬周之靈沼云)九年改大都十九年
　置留守司二十一年置大都路總管府戸一十四萬
　七千五百九十口四十萬一千三百五十(用至元七/年抄籍數)
　領院二縣六州十州領十六縣
　　右警巡院
　　左警巡院(初設警巡院三至元四年省其一/止設左右二院分領坊市民事)
　　　　縣六
　　大興(赤/)　宛平(赤與大興分治郭下金水河源/出玉泉山流入皇城故名金水)
　　良鄉(下/)　永清(下/)　寳坻(下至元十六年于縣立/屯田所収子粒赴太倉)
　　(及醴泉/倉輸納)昌平(下/)
　　　　州十
　　涿州(下/)唐范陽縣復改涿州宋因之元太宗八年
　　為涿州路中統四年復為涿州領二縣范陽(下倚/郭)
　　　房山(下金奉先縣至元/二十七年改今名)
　　霸州(下/)唐隸幽州周始置霸州宋升永清郡金置
　　信安軍元仍為霸州領四縣益津(下倚郭中統四/年省至元二年)
　　　(置/)文安(下/)大城(下/)保定(下至元二年省/入益津四年置)
　　通州(下/)唐為潞縣金改通州取漕運通濟之義有
　　豐備通濟太倉以供京師領二縣潞縣(倚郭/)三河
　　　(下/)
　　薊州(下/)唐置後改漁陽郡仍改薊州宋為廣川郡
　　金為中都元太祖十年定其地仍為薊州領五縣
　　漁陽(下倚/郭)豐潤(下至元二年省入玉田四年以路/當衝要復置二十一年立豐潤署)
　　　(領屯田八百/三十七戸)玉田(下/)遵化(下/)平谷(下至元二年/省入漁陽十)
　　　(三年/復置)
　　漷州(下/)遼金為漷陰縣元初為大興府屬邑至元
　　十三年升漷州割大興府之武清香河二邑來屬
　　領二縣香河(下/)武清
　　順州(下/)唐初改燕州復為歸徳郡復為順州復為
　　歸順州遼為歸化軍宋為順興軍金仍為順州置
　　温陽縣元廢縣存州
　　檀州(下/)唐改密雲郡又復為檀州遼為武威軍宋
　　為鎮逺軍金仍為檀州元因之
　　東安州(下/)唐以前為安次縣遼金因之元初隸大
　　興府太宗七年隸霸州中統四年升為東安州隸
　　大都路
　　固安州(下/)唐仍隋舊為固安縣隸幽州宋隸涿水
　　郡金隸涿州元憲宗九年隸霸州又改隸大興府
　　中統四年升固安州
　　龍慶州唐為媯川縣金為縉山縣元至元三年省
　　入懐來縣五年復置本屬上都路宣徳府奉聖州
　　二十二年仁宗生於此延祐三年割縉山懐來來
　　隸大都升縉山為龍慶州領一縣懐來(下/)
　上都路唐為奚契丹地金平契丹置桓州元初為扎
　拉爾部烏嚕郡王營幕地憲宗五年命世祖居其地
　為巨鎮明年世祖命劉秉忠相宅於桓州東灤水北
　之龍岡中統元年為開平府五年以闕庭所在加號
　上都嵗一幸焉至元二年置留守司五年升上都路
　總管府十八年升上都留守司兼行本路總管府事
　戸四萬一千六十二口一十一萬八千一百九十一
　領院一縣一府一州四州領三縣府領三縣二州州
　領六縣
　　警巡院
　　　　縣一
　　開平(上/)
　　　　府一
　　順寧府唐為武州遼為徳州金為宣徳州元初為
　　宣寧府太宗七年改山東路總管府中統四年改
　　宣徳府仍隸上都路至元三年以地震改順寧府
　　領三縣二州
　　　　　三縣
　　　宣徳(下倚郭至元二年省本府之録事司并龍/門縣並入焉二十八年又割龍門去屬雲)
　　　(州/)宣平(下/)順聖(下本隸𢎞/州今來屬)
　　　　　二州
　　　保安州(下/)唐新州遼改奉聖州金為徳興府元
　　　初因之舊領永興縉山懐來礬山四縣至元二
　　　年省礬山入永興三年省縉山入懐來仍改為
　　　奉聖州隸宣徳府五年復置縉山延祐三年以
　　　縉山懐來仍隸大都至元三年以地震改保安
　　　州領一縣
　　　　永興(下倚/郭)
　　　蔚州(下/)唐改安邊郡又改為興唐縣又仍為蔚
　　　州遼為忠順軍金仍為蔚州元至元二年省州
　　　為靈仙縣隸𢎞州其年復改為蔚州隸宣徳府
　　　領五縣靈仙(下/)靈丘(下/)飛狐(下/)定安(下/)廣靈(下/)
　　　　州四
　　興州(下/)唐為奚地金初為興化郡隸北京後為興
　　州元中統三年屬上都路領二縣興安(下至元/二年置)宜
　　　興(中至元/二年置)
　　松州(下/)本松林南境遼置松山州金為松山縣隸
　　北京大定府路元中統三年升為松州仍存縣至
　　元二年省縣入州
　　桓州(下/)本上谷郡地金置桓州元初廢至元二年
　　復置
　　雲州(下/)古望雲川地契丹置望雲縣金因之元中
　　統四年升縣為雲州治望雲縣至元二年州存縣
　　廢二十八年復升宣徳之龍門鎮為望雲縣隸雲
　　州領一縣望雲
　興和路(上/)唐屬新州金置柔逺鎮後升為縣又升撫
　州屬西京元中統三年以郡為内輔升隆興路總管
　府建行宫户八千九百七十三口三萬九千四百九
　十五領縣四州一
　　　　縣四
　　高原(下倚郭中統二年隸/宣徳府三年來屬)懐安(下元初隸宣徳府/中統三年來屬)
　　天成(下元初隸宣徳府/中統三年來屬)咸寧(下元初隸宣徳府/中統三年來屬)
　　　　州一
　　寳昌州(下/)金置昌州元初隸宣徳府中統三年隸
　　本路置鹽使司延祐六年改寳昌州
　永平路(下/)唐平州遼為盧龍軍金為興平軍元太祖
　十年改興平府中統元年升平灤路置總管府設録
　事司大徳四年以水患改永平路戸一萬三千五百
　一十九口三萬五千三百領司一縣四州一州領二
　縣
　　録事司
　　　　縣四
　　盧龍(下倚/郭)遷安(下至元二年省入/盧龍縣後復置)撫寧(下至元二/年與海山)
　　(俱省入昌黎三年復置四年又與海山俱入昌黎/七年復置仍省昌黎海山入焉十一年復置昌黎)
　　(以屬灤州今/昌黎屬本縣)昌黎(下至元十一年復置仍併/海山入焉詳見撫寧縣)
　　　　州一
　　灤州(下/)在盧龍塞南金領義豐馬城石城樂亭四
　　縣元至元二年省義豐入州三年復置先以石城
　　省入樂亭其年改入義豐四年馬城亦省領二縣
　　義豐(下倚郭至元二年/省入州三年復置)樂亭(下元初嘗於縣置漢/州尋廢復為樂亭縣)
　　(隸灤/州)
　徳寧路(下/)領縣一徳寧(下/)
　淨州路(下/)領縣一天山(下/)
　泰寧路(下/)領縣一泰寧(下/)
　集寧路(下/)領縣一集寧(下/)
　應昌路(下/)領縣一應昌(下/)
　全寧路(下/)領縣一全寧(下/)
　寧昌路(下/)領縣一寧昌(下/)
　砂井總管府領縣一砂井
　　以上七路一府八縣皆闕
　保定路(上/)本清苑縣唐隸莫州宋升保州金改順天
　軍元太宗十一年升順天路置總管府至元十二年
　改保定路設録事司戸七萬五千一百八十二口一
　十三萬九百四十領司一縣八州七州領十一縣
　　録事司
　　　　縣八
　　清苑(中附/郭)滿城(中/)唐縣(下金隸定/州後來屬)慶都(下元初隸/真定府太)
　　(宗十一/年來屬)行唐(下/)曲陽(中古恒州地唐為曲陽縣宋/屬中山府金因之元初改恒)
　　(州立元帥府割阜平靈夀行唐慶都唐縣以隸之/逮移鎮歸徳還隸中山府復為曲陽縣後隸保定)
　　(北嶽恒/山在焉)新安(下金置新安州渥城縣元至元二年/州縣俱廢改為新安鎮入歸信縣四)
　　(年割入容城九年/置新安縣來屬)博野(下至元三/十一年立)
　　　　州七
　　易州(中/)唐改上谷郡又復為易州元太宗十一年
　　割隸順天府至元十年隸大都路二十三年還隸
　　保定領三縣易縣(中倚郭元初存州廢/縣至元三年復置)淶水(下/)定
　　　興(下金隸涿/州今來屬)
　　祁州(中/)唐為義豐縣屬定州宋改為蒲陰縣金於
　　縣置祁州屬真定路元至元三年立附郭蒲陰縣
　　及以束鹿深澤二縣來屬隸保定領三縣蒲陰(中/倚)
　　(郭/)深澤(下至元二年併入束/鹿縣三年又來屬)束鹿(中/)
　　雄州(下/)唐歸義縣五代為瓦橋關周世宗克三闗
　　於闗置雄州宋為易陽郡金為永定軍元太宗十
　　一年割雄州三縣屬順天路至元十年改屬大都
　　路十二年改屬順天路為保定路二十三年復以
　　雄州隸之領三縣歸信(下/)容城(下金隸安肅/州今來屬)新城
　　　(太宗二年改新泰州七年復為縣隸大都路十/一年隸順天路至元二年隸雄州十年隸大都)
　　　(二十三年/復來屬)
　　安州(下/)唐為唐興縣隸莫州宋升順安軍金改安
　　州治渥城縣元初移治葛城至元二年廢為鎮入
　　高陽縣後復改安州隸保定領二縣葛城(下倚/郭)高
　　　陽(下/)
　　遂州(下/)唐為遂城縣屬易州宋改廣信軍金廢為
　　遂城縣隸保州元至元二年省入安肅州為鎮後
　　復置州而縣廢隸保定
　　安肅州(下/)本易州宥戎鎮城地宋創立戎軍又改
　　安肅軍金為安肅州元隸保定
　　完州(下/)唐為北平縣隸定州宋升北平軍金更為
　　永平縣又改完州元至元二年改永平縣後復為
　　完州
　燕南河北道肅政㢘訪司
　真定路唐恒山郡又改鎮州宋為真定府元初置總
　管府領中山府趙邢洺磁滑相濬衛祁威完十一州
　後割磁威隸廣平濬滑隸大名祁完隸保定又以邢
　入順徳洺入廣平相入彰徳衛入衛輝又以冀深晉
　蠡四州來屬户一十三萬四千九百八十六口二十
　四萬六百七十領司一縣九府一州五府領三縣州
　領十八縣
　　録事司
　　　　縣九
　　真定(中倚/郭)藳城(中太宗六年為永安州無極寧晉/新樂平棘四縣隸焉七年廢州為)
　　(藳城縣/屬真定)欒城(下/)元氏(中/)獲鹿(中太宗在潜邸改西/寧州既即位七年復)
　　(為獲鹿縣/隸真定)平山(下/)靈夀(下/)阜平(下/)涉縣(元初為崇/州隸真定)
　　(路後廢州復置涉縣至元/二年省入磁州後復來屬)
　　　　府一
　　中山府唐定州宋為中山郡金為中山府元初因
　　之舊領祁完二州太宗十一年割二州隸順天府
　　後為帥府隸真定領三縣安喜(中/)新樂(下/)無極(中/)
　　　　州五
　　趙州(中/)唐趙州宋為慶源軍金改沃州元仍為趙
　　州舊領平棘臨城欒城元氏高邑贊皇寧晉隆平
　　栢鄉九縣太祖十五年割欒城元氏隸真定領七
　　縣平棘(中/)寧晉(下/)隆平(下/)臨城(中/)栢鄉(下/)髙邑(下/)
　　　贊皇(下至元二年併入/高邑七年復置)
　　冀州(上/)唐改魏州後仍為冀州宋升安撫軍元仍
　　為冀州領五縣信都(中至元初與冀州録事司俱/省入冀州後復置三年省録)
　　(事司入焉為/冀州治所)南宫(上/)棗彊(中/)武邑(中/)新河(中太宗/四年置)
　　深州(下/)唐改饒陽郡後仍為深州元初隸河間置
　　帥府太宗十年隸真定路領饒陽安平武彊束鹿
　　静安五縣後割安平饒陽武彊隸晉州束鹿隸祁
　　州以冀州之衡水來屬領二縣静安(中/)衡水(下/)
　　晉州唐宋皆為鼓城縣元太祖十年改晉州太宗
　　十年立鼓城等處軍民萬戸所中統二年復為晉
　　州領四縣鼓城(中倚/郭)饒陽(中/)安平(下太祖十九年/為南平州於此)
　　　(行千戸總管府事領饒陽一縣太宗七年復改/為縣隸深州憲宗在潜隸鼔城等處軍民萬戸)
　　　(府中統二年改立晉/州仍為安平縣隸焉)武彊(下元初創立東武州/領武邑静安太宗六)
　　　(年廢州復為縣改隸深州十一年割屬祁州憲/宗在濳隸鼓城等處軍民萬戸府中統二年置)
　　　(晉州縣/隸焉)
　　蠡州(下/)唐始置宋改永寧軍金仍為蠡州元初隸
　　真定領司候司博野縣至元三年省司候司博野
　　縣入蠡州十七年直隸省部二十一年仍屬真定
　順徳路(下/)唐邢州宋為信徳府金改邢州元初置元
　帥府後改安撫司憲宗分洺水民戸之半於武道鎮
　置司總管五年以武道鎮置廣宗縣併以來屬中統
　三年升順徳府至元元年以洺州磁州來屬二年洺
　磁自為一路以順徳為順徳路總管府戸三萬五百
　一口一十二萬四千四百六十五領司一縣九
　　録事司
　　　　縣九
　　邢臺(中倚/郭)鉅鹿(中/)内丘(中至元二年併唐山縣入/焉後復置唐山與内丘並)
　　平鄉(中/)廣宗(中憲宗五年置中統三年以後屬順/徳府至元二年省入平鄉縣後復置)
　　(隸順/徳路)沙河(下至元二年省南和縣入/焉後復置南和與沙河並)南和(下/)唐山
　　(下/)任縣(下至元二年省入/邢臺縣後復置)
　廣平路(下/)唐洺州又為廣平郡元太宗八年置邢洺
　路總管府以邢磁威隸之憲宗二年為洺磁路止領
　磁威二州至元十五年升廣平路總管府戸四萬一
　千四百四十六口六萬九千八十二領司一縣五州
　二州領六縣
　　録事司
　　　　縣五
　　永年(中倚/郭)曲周(中/)肥鄉(中/)雞澤(下元初併入/永年後復置)唐平
　　(下/)
　　　　州二
　　磁州(中/)唐磁州宋為滏陽郡金以隸彰徳元太祖
　　十年升為滏源軍節度隸真定路太宗八年隸邢
　　洺路憲宗二年改邢洺路為磁洺路至元二年以
　　真定之涉縣及成安縣併入滏陽武安縣併入邯
　　鄲止以滏陽邯鄲二縣及録事司來屬後復置涉
　　縣歸真定以滏陽武安邯鄲成安録事司隸焉至
　　元三年併録事司入滏陽縣至元十五年改洺磁
　　路為廣平路總管府磁州仍隸焉領四縣滏陽(中/倚)
　　(郭/)武安(中/)邯鄲(下/)成安(下/)
　　威州(下/)舊無此州金始置元太宗六年割隸邢洺
　　路以洺水縣來屬憲宗二年隸洺磁路徙州治於
　　洺水領二縣洺水(中倚郭太宗八年隸洺州定宗/二年改隸威州憲宗二年徙威)
　　　(州治/此)井陘(下威州本治此憲宗二年移/州治於洺水縣井陘為屬縣)
　彰徳路(下/)唐相州又改鄴郡石晉升彰徳軍金升彰
　徳府元太宗四年立彰徳總帥府領衛輝二州憲宗
　二年割出衛輝以彰徳為帥府屬真定路至元二年
　復立彰徳總管府領懐孟衛輝四州及本府安陽臨
　漳湯陰輔岩林慮五縣四年又割出懐孟衛輝仍立
　總管以林慮升為林州復立輔岩縣隸之六年併輔
　岩入安陽戸三萬五千二百四十六口八萬八千二
　百六領司一縣三州一
　　録事司
　　　　縣三
　　安陽(上至元六年/併輔岩入焉)湯陰(中/)臨漳(中/)
　　　　州一
　　林州(下/)本林慮縣金升為州元太宗七年行縣事
　　憲宗二年復為州至元二年復為縣又併輔岩入
　　焉未幾復為州割輔岩入安陽仍以州隸彰徳路
　大名路(中/)唐魏州五代南漢改大名府金改安武軍
　元因舊名為大名府路總管府戸六萬八千六百三
　十九口一十六萬三百六十九領司一縣五州三州
　領六縣
　　録事司
　　　　縣五
　　元城(中倚郭至元二年併/入大名縣後復置)大名(中倚郭太宗六年/立縣治憲宗二年)
　　(遷縣事于府城内至元二年省元城來屬尋/析大名元城為二縣九年還二治於故所)南樂
　　(中/)魏縣(中/)清河(本恩州地太宗七年籍/為清河縣隸大名路)
　　　　州三
　　開州(上/)唐澶州宋升開徳府金為開州元割開封
　　之長垣曹州之東明來屬領四縣濮陽(上倚/郭)東明
　　　(中太宗七年割隸大/名路至元二年來屬)長垣(中初隸大明府至/元二年始隸開州)清
　　　豐(中/)
　　滑州(中/)唐改靈昌郡宋改武成軍元仍為滑州領
　　二縣白馬(上為州/治所)内黄
　　濬州(下/)唐置黎州後廢石晉置濬州宋為通利軍
　　又改平川軍金復為濬州元初隸真定至元二年
　　隸大名
　懐慶路(下/)唐懐州復改河内郡又仍為懐州宋升為
　防禦金改南懐州又改沁南軍元初復為懐州太宗
　四年行懐孟州事憲宗六年世祖在潛邸以懐孟二
　州為湯沐邑七年改懐孟路總管府至元元年以懐
　孟路隸彰徳路二年復以懐孟自為一路延祐六年
　以仁宗潛邸改懐慶路戸三萬四千九百九十三口
　一十七萬九百二十六領司一縣三州一州領三縣
　　録事司
　　　　縣三
　　河内(中/)修武(中/)武陟(中/)
　　　　州一
　　孟州(下/)唐置河陽軍又升孟州宋隸河北道金大
　　定中為河水所害北去故城十五里築今城徙治
　　焉故城謂之下孟州新城謂之上孟州元初治下
　　孟州憲宗八年復立上孟州河陽濟源王屋温四
　　縣隸焉設司候司至元三年省王屋入濟源併司
　　候司入河陽領三縣河陽(下/)濟源(下太宗六年改/濟源為原州七)
　　　(年州廢復為縣至原/三年省王屋縣入焉)温縣
　衛輝路(下/)唐義州又為衛州又為汲郡金改河平軍
　元中統元年升衛輝路總管府設録事司戸二萬二
　千一百一十九口一十二萬七千二百四十七領司
　一縣四州二
　　録事司
　　　　縣四
　　汲縣(下倚/郭)新鄉(中/)獲嘉(下/)胙城(下舊以胙城為倚/郭憲宗元年還州)
　　(治于汲以胙/城為屬邑)
　　　　州二
　　輝州(下/)唐以共城縣置共州宋隸衛州金改為河
　　平縣又改蘇門縣又升蘇門縣為輝州置山陽縣
　　屬焉至元三年省蘇門縣廢山陽為鎮入本州
　　淇州(下/)唐宋金並為衛縣之域曰鹿臺鄉元憲宗
　　五年以大名彰徳衛輝籍餘之民立為淇州因又
　　置縣曰臨淇為倚郭中統元年𨽻大名路宣撫司
　　至元三年立衛輝路以州隸之而臨淇縣省
　河間路(上/)唐瀛州宋河間府元至元二年置河間路
　總管府戸七萬九千二百六十六口一十六萬八千
　五百三十六領司一縣六州六州領十七縣
　　録事司
　　　　縣六
　　河間(中倚/郭)肅寜(下至元二年廢為鎮/入河間縣後復舊)齊東(下憲宗/三年隸)
　　(濟南路至元二/年還屬河間路)寧津(下憲宗二年屬濟南/路至元二年隸河南)臨邑(下/本)
　　(屬濟南府太宗七年割屬河間憲宗/三年還屬濟南至元二年還屬河間)青城(下本青/平鎮太)
　　(宗七年析臨邑寧津地置縣隸濟南中/統置青城縣隸陵州至元二年隸河間)
　　　　州六
　　滄州(中/)唐改景城郡復仍為滄州金升横海軍元
　　復為滄州領五縣清池(中/)樂陵(中/)南皮(下/)無棣(下/至)
　　　(元二年併入樂陵縣以縣/治入濟南之棣州尋復置)鹽山(下/)
　　景州(中/)唐觀州又改景州宋改永静軍金仍改觀
　　州元因之至元二年復為景州領五縣蓨縣(中舊/屬觀)
　　　(州元初升元州/後復為蓨縣)故城(中元初隸河間路至元二/年併為故城鎮屬景州是)
　　　(年復置縣/還來屬)阜城(下/)東光(下/)吳橋(中/)
　　清州(下/)五代置乾寧軍宋為乾寧郡大觀間以河
　　清改清州金為乾寧郡元太宗二年改清寧府七
　　年又改清州至元二年以靖海興濟兩縣及本州
　　司候司併為㑹川縣後復置清州領三縣㑹川(中/)
　　　靖海(下/)興濟
　　獻州(下/)本樂夀縣宋隸瀛州又隸河間府金改為
　　壽州又改獻州元至元二年以州併入樂壽直隸
　　河間路未幾復舊領二縣樂壽(中附/郭)交河(中至元/二年入)
　　　(樂壽未/幾如故)
　　莫州(下/)唐置鄚州尋改為莫舊領二縣至元二年
　　省入河間未幾仍領二縣莫亭(下倚郭至元二年/興任丘俱省入河)
　　　(間縣後/後置)任丘
　　陵州(下/)本將陵縣宋金皆隸景州憲宗三年割隸
　　河間府是年升陵州隸濟南路至元二年復為縣
　　三年復為州仍隸河間路
　東平路(下/)唐鄆州又改東平郡又號天平軍宋改東
　平府隸河南道金隸山東路元太祖十五年嚴實以
　彰徳大名磁洺恩博濬滑等戸三十萬來歸以實行
　臺東平領州縣五十四實沒子忠濟為東平路管軍
　萬戸總管行總管府事州縣如舊至元五年以東平
　為帥府九年改下路總管府戸四萬四千七百三十
　一口五萬一百四十七領司一縣六
　　録事司
　　　　縣六
　　須城(下為東/平治所)東阿(中/)陽榖(中/)汶上(中/)壽張(下/)平陰
　　(下至元十三年以縣之辛鎮寨孝徳等四鄉分析/他屬明年改寨為肥城作中縣隸濟寧路以平陰)
　　(為下縣仍/屬東平)
　東昌路(下/)唐博州宋隸河北東路金隸大名府元初
　隸東平路至元四年析為博州路總管府十三年改
　東昌路仍置總管府戸三萬三千一百二口一十二
　萬五千四百六領司一縣六
　　録事司
　　　　縣六
　　聊城(中倚/郭)堂邑(中/)莘縣(中宋隸大名府/元割以來屬)博平(中/)茌
　　平(中/)丘縣(下本為鎮隸曲周至元二年併入堂邑/二十六年山東宣慰司言丘縣併入堂)
　　(邑差稅詞訴相去一百餘里往復非便平恩/有户二千七百升縣為宜遂立丘縣隸東昌)
　濟寧路(下/)唐麟州周於此置濟州元太宗七年割屬
　東平府至元六年以濟州還治鉅野仍析鄆城之四
　鄉來屬八年升濟寧府治任城尋還治鉅野十二年
　復立濟州治任城屬濟寧府十五年遷府于濟州却
　以鉅野行濟州事其年又以府治歸鉅野而濟州仍
　治任城但為散州十六年濟寧升為路置總管府戸
　一萬五百四十五口五萬九千八百一十八領州一
　縣七州三州領九縣
　　録事司
　　　　縣七
　　鉅野(中倚郭金廢屬鄆/州至元六年復立)鄆城(上金以水患徙置盤/溝村元至元八年復)
　　(來/屬)肥城(宋金為平陰縣元至元十二年以平陰/莘鎮寨東北十五里舊城改設今縣)金
　　鄉(下初隸渀州至/元二年來屬)碭山(金為水蕩沒元憲宗七年/始復置縣治隸東平路至)
　　(元二年以戸口稀少倂入單父縣/三年復置屬濟州八年屬濟寧路)虞城(下金圯于/水元憲宗)
　　(二年始復置縣隸東平路至元二年以户口稀少/併入單父三年復立縣屬濟州八年隸濟寕路)
　　豐縣(唐屬徐州元憲宗二年屬濟州至元二年以/沛縣併入豐縣二年復立沛縣八年以豐縣)
　　(直隸濟/寕路)
　　　　州三
　　濟州(下/)唐以前為濟北郡治單父唐初為濟州又
　　為濟陽郡仍改濟州周瀕濟水立濟州宋因之金
　　遷州治任城以河水湮沒故也元至元二年以戸
　　不及千數併隸任城六年遷州於鉅野而任城為
　　屬邑八年升州為濟寧府治任城復還府治鉅野
　　十二年以任城當江淮水陸衝要復立濟州屬濟
　　寧路而任城廢十五年遷府于濟州以鉅野行濟
　　州事其年復於鉅野立府仍於此為州二十三年
　　復置任城隸州領三縣任城(倚/郭)魚臺(太宗七年屬/濟州至元二)
　　　(年併入金鄉三年復故八/年屬濟寧府十三年來屬)沛縣(太宗七年移滕/州治此憲宗二)
　　　(年州廢復為縣至元二年省入豐縣三/年復置八年隸濟寕府十三年來屬)
　　兗州(下/)唐初為兗州復升泰寧軍宋改襲慶府金
　　改泰定軍元初復為兗州屬濟州憲宗二年分隸
　　東平路至元五年復屬濟州十六年隸濟寧路總
　　管府(二十三年立尚珍署領屯田四百五十六戸/収子粒赴濟州官倉輸納餘糧糶賣所入鈔)
　　(納于光/禄寺)領四縣嵫陽　曲阜　泗水(至元二年省/入曲阜三年)
　　　(復/置)寧陽(至元二年省入嵫/陽大徳元年復置)
　　單州(下/)唐置輝州治單父後唐改為單州宋升團
　　練州金隸歸徳府元初屬濟州憲宗二年屬東平
　　府至元五年復屬濟州十六年隸濟寧路領二縣
　　單父(下倚郭元初與單州併屬濟州憲宗二年改/隸東平府至元二年復立單父縣三年還屬)
　　　(濟州今/屬單州)嘉祥(舊屬濟州憲宗二年割隸束平路/至元三年還屬濟州今為單州屬)
　　　(縣/)
　曹州(上/)唐初為曹州後改濟陰郡又仍為曹州宋改
　興仁府金復為曹州元初隸東平路總管府至元二
　年直隸省部戸三萬七千一百五十三口一十九萬
　五千三百三十五領縣五濟陰(上/)成武(中/)定陶(中/)禹
　　城(中/)楚丘(中/)
　濮州(上/)唐初為濮州後改濮陽郡又仍為濮州宋升
　防禦郡金為刺史州元初隸東平路後割大名之館
　陶朝城恩州之臨清開州之管城來屬至元五年析
　隸省部戸一萬七千三百一十六口六萬四千二百
　九十三領縣六鄄城(上/)朝城(中初隸東平府/至元五年來屬)館陶(中/初)
　(𨽻東平路至/元三年來屬)臨清　觀城(下金屬開州/元初來屬)范縣(下初隸/東平府)
　　(路至元二/年來屬)
　高唐州(中/)唐為縣屬博州宋金因之元初隸東平至
　元七年升州戸一萬九千一百四口二萬三千一百
　二十一領縣三高唐(中/)夏津(中初隸東平至/元七年來屬)武城(中/初)
　　(𨽻東平至元/七年來屬)
　泰安州(中/)本博城縣唐初於縣置東泰州後廢州改
　為乾封縣屬兖州宋改奉符縣金置泰安州元初屬
　東平路至元二年省新泰縣入萊蕪縣五年析隸省
　部三十一年復立新泰縣(東嶽泰/山在焉)戸九千五百四十
　口一萬七百九十五領縣四奉符(中/)長清(中舊屬濟/南府元初)
　　(來/屬)萊蕪(下/)新泰(金屬泰安州至元二年省/入萊蕪三十一年復立)
　徳州唐初為徳州後改平原郡又仍為徳州金屬山
　東西路元初隸東平路總管府割大名之清平濟南
　之齊河來屬焉戸二萬四千四百二十四口一十五
　萬六千九百五十二領五縣安徳(下/)平原(下/)齊河(金/創)
　　(置此縣隸濟南府/至元二年來屬)清平(宋金隸大名/府元初來屬)徳平
　恩州(中/)唐貝州又為清河郡宋改恩州金隸大名府
　路元初割清河縣隸大名府以武城隸高堂惟存歴
　亭一縣及司候司至元二年縣及司俱省入州七年
　自東平析隸省部戸一萬五百四十五口三萬七千
　四百七十九
　冠州本冠氏縣唐因隋舊置毛州後州廢縣屬魏州
　宋金並屬大名府元初隸東平路至元六年升冠州
　直隸省戸五千六百九十七口二萬三千四十
　山東東西道宣慰司
　益都路唐青州又升盧龍軍宋改鎮海軍金為益都
　路總管府户七萬七千一百六十四口二十一萬二
　千五百二領司一縣六州八州領十五縣
　　録事司
　　　　縣六
　　益都(中倚郭至元二年以行淄州及行淄川縣併/入三年又併臨淄臨朐二縣入焉十五年割)
　　(臨淄臨朐復置/縣並屬本路)臨淄(下/)臨朐(下/)高苑(下舊屬/淄州)樂安
　　(下/)壽光(下/)
　　　　州八
　　濰州(下/)唐初為濰州後廢宋為北海軍復升濰州
　　金屬益都路元初領北海昌邑昌樂三縣及司候
　　司憲宗三年省司候司入北海至元三年省昌樂
　　縣入北海領二縣北海(下/)昌邑(下/)
　　膠州(下/)唐初為膠西縣宋置臨海軍金仍改為膠
　　西縣屬密州元太祖於縣置膠州領三縣膠西(中/)
　　　即墨(下宋金皆隸萊州元/太祖二十二年來屬)高密(下宋金並/隸宻州)
　　密州唐初改為高密郡後仍為密州宋為臨海軍
　　復為密州元初因之以膠西高密屬膠州憲宗三
　　年省司候司入諸城縣隸益都領二縣諸城(州治/所)
　　　安丘(下/)
　　莒州(下/)唐廢莒州以莒縣隸密州宋沿其舊金復
　　為莒州隸益都府元初因之領四縣莒縣(下州治/所憲宗)
　　　(三年省司/候司入焉)沂水(下有沂山/為東鎮)日照(下/)䝉陰(下元初/因舊名)
　　　(為新泰縣中統三年以李璮亂人民逃/散省入沂水皇慶二年復置為䝉陰縣)
　　沂州(下/)唐初改為琅邪郡後仍為沂州宋屬京東
　　東路金屬山東東路元屬益都路領二縣臨沂(中/州)
　　　(治所憲宗三年/省司候司入焉)費縣(下/)
　　滕州(下/)唐為滕縣屬徐州宋仍金舊改為滕州屬
　　兗州元隸益都路領二縣滕縣(下憲宗三年省/司候司入焉)鄒
　　　縣(下/)
　　嶧州(下/)唐置鄫州又改蘭陵縣為承縣後州廢以
　　縣屬沂州宋仍舊金改蘭陵縣於縣置嶧州元初
　　以嶧州隸益都路至元二年省蘭陵入本州
　　博興州(下/)唐博昌縣後唐改博興宋屬青州金屬
　　益都府元初升為州
　山東東西道肅政㢘訪司
　濟南路(上/)唐濟州又改臨淄郡又改濟南郡又為青
　州宋為濟南府金因之元初改濟南路總管府舊領
　淄陵二州至元二年淄州割入淄萊路陵州割入河
　間路又割臨邑縣隸河間路長清縣入泰安州禹城
　縣隸曹州齊河縣入徳州割淄州之鄒平縣來屬置
　總管府戸六萬三千二百八十九口一十六萬四千
　八百八十五領司一縣四州二州領七縣
　　録事司
　　　　縣四
　　歴城(中倚/郭)章丘(上/)鄒平(上唐宋皆屬淄/州至元間來屬)濟陽(中/)
　　　　州二
　　棣州(上/)唐析滄州之陽信商河樂陵厭次置棣州
　　宋金因之元初濱棣自為一道中統三年改置濱
　　棣路安撫司至元二年與濱州俱隸濟南路領四
　　縣厭次(中倚郭初立司候司/至元二年省入本縣)商河(中/)陽信(中/)無棣
　　　(下宋金屬滄州元初割無/棣之半屬滄州半以來屬)
　　濱州(中/)唐屬棣州周始置濱州金隸益都元初以
　　棣州為濱棣路至元二年省路為州隸濟南路領
　　三縣渤海(中初設司候司至/元二年省入此縣)利津(下/)霑化(下/)
　般陽府路(下/)唐淄州宋屬河南道金屬山東東路元
　初太宗在潛置新城縣中統四年割濱州之蒲臺來
　屬先是淄州隸濟南路總管府五年升淄州路置總
　管府是嵗改元至元割鄒平屬濟南路高苑屬益州
　路二年改淄州路為淄萊路二十四年改般陽路取
　漢縣以為名戸二萬一千五百三十口一十二萬三
　千一百八十五領司一縣四州二州領八縣
　　録事司
　　　　縣四
　　淄川(中倚/郭)長山(中初屬濟南路/中統三年來屬)新城(中本長山縣/驛臺太宗在)
　　(潛以人民完聚創置城曰/新城以田索二鎮屬焉)蒲臺(下金屬濱州元初/𨽻濱棣路中統五)
　　(年屬淄州至元二年/改屬淄萊路升中縣)
　　　　州二
　　萊州(中/)唐初改東萊郡為萊州宋為防禦州金升
　　定海軍屬山東東路元初屬益都路中統五年屬
　　淄萊路舊設録事司至元二年省入掖縣又省即
　　墨入掖與膠水仍隸般陽路領四縣掖縣(中倚郭/至元二)
　　　(年省録事司析/即墨縣入焉)膠水(下至元二年析/即墨縣入焉)招逺(下/)萊
　　　陽
　　登州(下/)唐初為牟州復改登州宋屬河南道元初
　　屬益都路中統五年别置淄萊路以登州隸之至
　　元二十四年改屬般陽路領四縣蓬萊(下/)黄縣(下/)
　　　福山(下偽齊以登州之雨水鎮為/福山縣揚□鎮為棲霞縣)棲霞(下/)
　寧海州(下/)偽齊劉豫以登州之文登年平二縣立寧
　海軍金升寧海州元初隸益都路至元九年直隸省
　部户五千七百一十三口一萬五千七百四十三領
　縣二牟平(中/)文登(下/)
　河東山西道宣慰使司
　大同路(上/)唐為北恒州又為雲州又改雲中郡遼為
　西京大同府金改總管府元初置巡警院至元二十
　五年改西京為大同路户四萬五千九百四十五口
　一十二萬八千四百九十六領司一縣五州八州領
　四縣(大徳四年于西京黄華嶺立屯田六年立萬户/府所屬山陰雁門馬邑鄯陽洪濟金城寧武凡)
　　(七/屯)
　　録事司
　　　　縣五
　　大同(中倚郭至元二年/年省西縣入焉)登(下至元二年廢為鎮/屬大同縣尋復置)宣
　　寧(下/)平地(下本號平幽裊至元二年省/入豐州二年置縣曰平地)懐仁(下/)
　　　　州八
　　𢎞州(下/)唐為清塞軍隸蔚州遼置𢎞州金仍舊舊
　　領㐮陰順聖二縣元至元中割順聖隸宣徳府惟
　　領襄陰及司候司後並省入州
　　渾源州(下/)唐為渾源縣隸應州金升為州仍置縣
　　在郭下併置司候司元至元四年省入州
　　應州(下/)唐末置後唐升彰國軍元初仍為應州領
　　二縣金城(下州/治所)山陰(下至元二年併/入金城後復置)
　　朔州(下/)唐改馬邑郡為朔州後唐升鎮武軍宋為
　　朔寧軍金為朔州元因之領二縣鄯陽(下至元四/年省録事)
　　　(司入/焉)馬邑(下/)
　　武州(下/)唐隸定襄馬邑二郡遼置武州宣慰軍元
　　至元二年割寧邊州之半來屬舊領寧邊一縣及
　　司候司四年省入州
　　豐州(下/)唐初為豐州又改九原郡又仍為豐州金
　　為天徳軍元初為豐州舊有録事司并富民縣元
　　至元四年省入州
　　東勝州(下/)唐勝州又改榆林郡又復為勝州張仁
　　愿築三受降城東城南直榆林後以東城濱河徙
　　置綏逺峯南郡今東勝州是也金初屬西夏後復
　　取之元至元二年省寧邊州之半入焉舊有東勝
　　縣及録事司四年省入州
　　雲内州(下/)唐初立雲中都督府復改横塞軍又改
　　天徳軍即中受降城之地金為雲内州舊領雲川
　　柔服二縣元初廢雲川設録事司至元四年省司
　　縣入州
　河東山西道肅政㢘訪司
　冀寧路(上/)唐并州又為太原府宋金因之元太祖十
　一年立太原路總管府大徳九年以地震改冀寧路
　戸七萬五千四百四口一十五萬五千三百二十一
　領司一縣十州十四州領九縣
　　録事司
　　　　縣十
　　陽曲(中倚/郭)文水(中/)平晉(下/)祁縣(下舊隸晉州後/州廢隸太原路)榆
　　次(下至元二年/隸太原路)太谷(下/)清源(下/)壽陽(下/)交城(下/)徐
　　溝(下/)
　　　　州十四
　　汾州(中/)唐改西河郡為浩州又改汾州又改西河
　　郡又仍為汾州金置汾陽軍元立汾州元帥府割
　　靈石縣𨽻平陽路之霍州仍析置小靈石縣後廢
　　府至元二年復行州事省小靈石入介休三年併
　　温泉入孝義領四縣西河(中/)孝義(下至元三年割/温泉縣之半置)
　　　(巡檢司/隸本縣)平遥(下元初屬太原府/至元二年來屬)介休(下元初直/隸太原府)
　　　(至元二年來屬仍/省小靈石縣入焉)
　　石州(下/)唐初改離石郡為石州又改昌化郡又仍
　　為石州宋金因其名元中統二年省離石縣入本
　　州三年復立至元三年省温泉入孝義以臨泉為
　　臨州舊置司候司後與孟門方山俱省入離石領
　　二縣離石(下倚/郭)寧鄉(下太宗九年隸太原府定宗/三年隸石州憲宗九年又隸)
　　　(太原府至元/三年復來屬)
　　忻州(下/)唐初置新興郡後改忻州又改定襄郡又
　　為忻州金隸太原府元因之領二縣秀容(下倚郭/至元二)
　　　(年省入忻州/四年復置)定襄(下/)
　　平定州(下/)唐為廣陽縣宋為平定軍金為平定州
　　元至元二年省倚郭平定樂平二縣入本州七年
　　復立樂平領一縣樂平(下倚郭至元二年省縣為/鄉入本州立巡檢司七年)
　　　(復/立)
　　臨州(下/)唐置臨泉縣又置北和州後州廢隸石州
　　宋置晉寧軍金廢軍置臨泉縣𨽻石州元中統二
　　年仍改臨泉縣直隸太原府三年升臨州
　　保徳州(下/)本嵐州地宋始置州舊有倚郭縣元憲
　　宗七年廢縣至元二年省隩州芭州入本州三年
　　又併岢嵐州入焉四年割岢嵐隸管州隩州仍來
　　屬
　　􁀙州(下/)本􁀙縣元太宗十四年升􁀙州
　　管州(下/)唐以静樂縣置後州廢屬嵐州後又為憲
　　州宋為静樂縣金為静樂郡又改為管州元太祖
　　十六年以嵐州之岢嵐寧化樓煩併入本州至元
　　二十三年割岢嵐隸嵐州而寧化樓煩併入本州
　　代州(下/)唐置代州總管府金改都督府元中統四
　　年併鴈門縣入焉
　　臺州(下/)唐為五臺縣隸代州金升臺州隸太原路
　　元因之
　　興州(下/)唐臨津縣隸嵐州又改合河縣金升興州
　　隸太原路元因之
　　堅州(下/)唐繁畤縣金為堅州隸太原路元因之
　　嵐州(下/)唐宋並為嵐州金升鎮西節度至元二年
　　省入管州五年復立
　　盂州(下/)本盂縣金升為州元因之
　晉寧路(上/)唐晉州金為平陽府元初為平陽路大徳
　九年以地震改晉寧路戸一十二萬六百二十口二
　十七萬一百二十一領司一縣六府一州九府領六
　縣州領四十縣
　　録事司
　　　　縣六
　　臨汾(中倚/郭)襄陵(中/)洪洞(中/)浮山(下/)汾西(下/)岳陽(下/本)
　　(猗氏縣屬平陽府至元三年省入岳陽縣四年以/縣當東西驛路之要復置併岳陽和川二縣入焉)
　　(後復改為/岳陽縣)
　　　　府一
　　河中府唐蒲州又改河中府又改河東郡又仍為
　　河中府宋為䕶國軍金復為河中府元憲宗在潜
　　置河解萬户府領河解二州河中府領録事司及
　　河東臨晉虞鄉猗氏萬泉河津榮河七縣至元三
　　年省虞郷入臨晉省萬泉入猗氏併録事司入河
　　東罷萬户府而河中府仍領解州八年割解州直
　　隸平陽路而河中領五縣十五年復置萬泉縣來
　　屬領六縣河東(下府/治所)萬泉(下/)猗氏(下/)滎河(下金隸/滎州元)
　　　(初廢滎州復/為滎河縣)臨晉(下/)河津(下/)
　　　　州九
　　絳州(中/)唐初為絳郡又改絳州宋置防禦金改晉
　　安府元初為絳州行元帥府河解二州諸縣皆隸
　　焉後罷元帥府仍為絳州隸平陽路領七縣正平
　　　(下倚郭至元二年/省録事司入焉)太平(中/)曲沃(下/)翼城(下金為/翼州元)
　　　(初復為翼城/縣隸絳州)稷山(下/)絳縣(下至元二年省垣曲/縣入焉十六年復立)
　　　(垣曲縣絳/縣如故)垣曲(下/)
　　潞州(下/)唐初為潞州後改上黨郡又仍為潞州宋
　　改隆徳府金復為潞州元初為隆徳府行都元帥
　　府事太宗三年復為潞州隸平陽路至元三年以
　　涉縣割入真定府以録事司併入上黨縣領七縣
　　上黨(下/)壺關(下/)長子(下/)潞城(下/)屯留(下至元三年/省入襄垣十)
　　　(五年/復置)襄垣(下/)黎城(下至元二年併涉縣/偏城等十三村入焉)
　　澤州(下/)唐初為澤州後為高平郡又仍為澤州宋
　　屬河東道金為平陽府元初置司候司及領晉城
　　高平陽城沁水端氏陵川六縣至元三年省司候
　　司陵川縣入晉城省端氏入沁水後復置陵州領
　　五縣晉城(下/)高平(下/)陽城(下/)沁水(下/)陵川(下至元/三年省)
　　　(入晉城/後復置)
　　解州(下/)本唐蒲州之解縣五代漢乾祐中置解州
　　宋屬京兆府金升寳昌軍元至元四年併司候司
　　入解縣(有鹽池方一/百二十里)領六縣解縣(下/)安邑(下/)聞喜
　　　(下/)夏縣(下/)平陸(下/)芮城(下/)
　　霍州(下/)唐初為霍山郡又改吕州又廢州而以縣
　　隸晉州金改霍州元因之領三縣霍邑(下倚郭有/霍山為中)
　　　(鎮/)趙城(舊屬平/陽府)靈石(下舊屬/汾州)
　　隰州(下/)唐初為隰州又改太寧郡又仍為隰州元
　　以州隸晉寧路領五縣隰川(中州治所至元三年/省大寧併温泉三縣)
　　　(入/焉)大寧(下至元三年省入/隰川廿三年復置)石樓(下/)永和(下/)蒲縣
　　　(下/)
　　沁州(下/)唐初為沁州又改陽城郡又仍為沁州宋
　　置威勝軍金仍為沁州元因之領三縣銅鞮(下州/治所)
　　　(至元三年省録事/司武郷縣入焉)沁源(下至元十年省/綿上縣入焉)武鄉(下/至)
　　　(元三年省入/銅鞮後復立)
　　遼州(下/)唐初置遼州又改箕州又改儀州宋復為
　　遼州元隸晉寧路領三縣遼山(下倚/郭)榆社(下至元/三年省)
　　　(入遼山六/年復立)和順(下至元三年省/儀城縣入焉)
　　吉州(下/)唐初置西汾州又為南汾州又改慈州宋
　　置吉鄉軍金改耿州又改吉州元初領司候司吉
　　鄉鄉寧二縣中統二年併司候司入吉鄉縣至元
　　二年省吉鄉三年又省鄉寧並入州後復置鄉寧
　　領一縣鄉寧(下/)
嶺北等處行中書省統和寧路總管
　和寧路(上/)始名和琳以西有哈喇和琳河因以名城
　太祖十五年平定河北諸郡建都於此初立元昌路
　改轉運和琳使司前後五朝都焉(太宗乙未年城和/琳作萬安宫丁酉)
　(治格根察罕殿在和琳北七十餘里戊戌/營托斯和迎駕殿去和琳城三十餘里)世祖中統
　元年遷都大興和琳置宣慰司都元帥府後分都元
　帥府於金山南和琳止設宣慰司至元二十六年諸
　王叛兵侵軼和琳宣慰司徹伯爾等乘隙叛去二十
　七年立和琳等處都元帥府大徳十一年立和琳等
　處行中書省以淇陽王伊徹察喇為右丞相太傅達
　爾罕為左丞相罷和琳宣慰司都元帥府置和琳總
　管府至大二年改行中書省為行尚書省四年罷尚
　書省復為行中書省皇慶元年改嶺北等處行中書
　省改和琳路總管府為和寧路總管府(至元二十年/令西京宣慰)
　(司送牛一千赴和琳屯田二十二年併和琳屯田入/五條河三十年命戍和琳漢軍四百留百人餘令耕)
　(屯杭□元貞元年於六衛漢軍内撥一千人赴青海/屯田北方立站特爾根摩琳納琳等一百一十九處)
　元史卷五十八
元史卷五十八考證
漷州領二縣香河下武清　按志例各路府州縣下均
　注上中下字核之宋金志及明史迥不相同各卷脱
　漏處甚多無憑添注仍闕疑
順寧府唐為武州遼為徳州金為宣徳州　按新唐志
　武州闕領縣一文徳金志宣徳州遼改武州為歸化
　州雄武軍大定七年更為宣化州八年復更宣徳是
　唐之武州在遼為歸化至徳州按遼志係舊㑹昌中
　以西徳店置聖宗開泰八年以漢户復置又遼歸化
　州本漢下洛縣晉髙祖割獻於遼改今名領文徳一
　縣文徳本漢女祁縣地至金大定二十九年始更名
　宣徳漢志下洛女祁皆屬上谷若遼之宣徳乃漢桐
　過地漢志桐過屬定襄去此逺不相涉尤足以證史
　志徳州之舛繆
保安州金為徳興府　原文譌興徳據金史改正
興州金初為興化郡　按遼金史志興化即北安州係
　遼志金乃沿遼之舊稱未嘗於此置郡
雲州　原本誤屬於桓州之文今改正
永平路遼為盧龍軍　按遼金史志皆作遼興軍盧龍
　葢其所領縣名
保定路唐𨽻莫州　莫原文譌鄭按舊唐志清苑縣屬
　莫州莫本作鄚開元十三年以鄚字類鄭改為莫史
　沿鄚舊文又訛鄚為鄭今改正
廣平路縣五永年　原文作永平按廣平縣隋仁夀初
　以避太子諱改名永年史訛今據改
大名路金改安武軍　按金史志大名金為天雄軍後
　陞總管府無改安武軍是安武乃宋時冀州軍名
滄州金升横海軍　原文作臨海據宋金史志改又考
　唐末五代即置為軍不自金始史文兩誤
單州領二縣單父　注下倚郭三字原文作縣在郭縣
　四字縣字當是衍文在郭乃倚郭之訛下字當即上
　中下之下史文顛倒脱誤今據志例改正
徳州領五縣　原文作領縣五按史例路所親領之縣
　若府若州曰領縣若干府若干州若干府與州所領
　則曰若干縣史文顛倒今改正
宻州唐初改為髙宻郡後仍為宻州　按舊唐志及寰
　宇記武徳五年山東底定改置宻州領諸城安邱髙
　宻三縣天寶元年始改為髙宻郡又隋大業三年罷
　宻州改為髙宻郡則改髙宻乃在隋時唐初復為宻
　州後仍為髙宻耳史文先後置倒
般陽府路領縣四淄川　原文訛淄州據宋金史志改
　正
臨州金廢軍置臨泉縣𨽻石州　原文訛臨水縣按金
　史志石州昌化軍領六縣無臨水之名當是臨泉之
　訛葢仍唐號也今改正
潞州宋改隆徳　　原文作隆徳軍據宋史并叅考寰
　宇記改正
解州領六縣聞喜　原文譌聞嘉據金志改正
隰州領五縣隰川　注大寧下闕字按文義三縣少其
　一宋志隰州所領六縣温泉之外俱與本志合惟金
　史興定五年又置仵城縣疑所省或即合此而為三
　但他書無可考据仍闕疑
