史記索隠卷二
　　　　　　　　　　　　唐　司馬貞　撰
秦本紀第五
女脩(女脩顓頊之裔女吞乙子而生大業其父不著而/秦趙以母族而祖顓頊非生人之義也按左傳郯)
(國少昊之後而嬴姓葢其/族也則秦趙宜祖少昊氏)大費(扶味反一音秘尋費後/以為氏則扶味反為得)
(此則秦趙之祖嬴姓之先一名伯翳尚書為之伯益系/本漢書謂之伯益是也尋檢史記上下諸文伯翳與伯)
(益是一人不疑而陳把系家即敘伯翳與伯益/為二未知太史公疑而未決邪而亦誤謬耳)皁斿(斿/音)
(旒謂賜以皂色旌斾之旒旒色與𤣥玉色/副言其天功成也然其事亦當有所出)将大出(出猶/生也)
(言爾後嗣繁昌将大生出子孫/也故左傳亦云晉公子姬出也)鳥俗氏若木(以仲衍鳥/身人言故)
(為鳥俗氏俗一作洛若/木以王父字為費氏也)費昌(殷紂時費仲/即昌之後也)孟戲中衍(舊/解)
(以孟戲仲衍是一人今以/孟仲分字當是二人名也)石北方(石下無字則不成文/意亦無所見必是史)
(記本脱皇甫謐尚得其説徐雖引之/而竟不云是脱何字専質之甚也)處父(蜚㢘/别號)賜爾石
棺(言處父至忠國滅君死而不忘臣節故天賜/石棺以光華其族事葢非實譙周深所不信)温驪(温/音)
(盜徐廣亦作盜鄒誕生本作駣音陶劉氏音義云盜驪/騧驪也騧淺黄色八駿既因色為名騧驪為得之也)
騄耳(按穆王傳曰赤驥盜驪白義/渠黄驊騮騟􁀙騄耳山子)西畤(襄公始列為諸/侯自以居西畤)
(西畤縣名故作西畤祠白帝畤止也言神/靈之所依止也亦音市謂為壇以祭天也)鄜畤(音敷亦/縣名於)
(鄜地作畤故曰鄜畤故封禪書曰秦文公夢黄蛇自/天而下屬之地止於鄜衍史敦以為神故立畤也)陳
寶(按漢書郊祀志云文公獲若石云于陳倉北阪城祠/之其神來若雄雉其聲殷殷云野雞夜鳴以一牢祠)
(之號曰陳寶又臣瓚云陳倉縣有寶夫人祠嵗與葉/君神會祭于此者也蘇林云質如石似肝云語辭也)蕩
社(西戎之君號曰亳王葢成陽之𦙍其邑曰蕩社徐/廣云一作湯杜言湯邑在杜縣之界故曰湯杜也)髙
渠眯(春秋魯桓公十七年/左傳作髙渠彌也)晉滅霍魏耿(春秋魯閔公元/年左傳云晉滅)
(耿滅魏滅霍此不言魏史闕文耳又傳曰賜畢萬魏賜/趙夙耿杜預曰霍在河東永安縣耿今河東皮氏縣耿)
(鄉/)曲沃(晉穆侯少子成師居曲沃號曲沃桓/叔至武公稱滅晉侯緍始為晉君也)梁伯芮伯
(梁嬴姓芮姬姓梁國在馮/翊夏陽芮國在馮翊臨晉)繆公(秦自宣公已上皆史失/其名今按系本古史考)
(得繆公/名任好)共公(名豭十代至靈/公又並失名)景公(景公已下名又錯亂/始皇本紀作哀公)
哀公(始皇本紀/作㻫公)懷公(厲共公/子也)靈公(生獻/公也)獻公(名師/隰)簡公
昭之弟而懷公子(簡公懷公弟靈公季父也始皇本紀/云靈公生簡公誤也又紀年云簡公)
(九年卒次敬公立十/二年卒乃立惠公)孝公(名渠/梁)開阡陌(風俗通曰南北/曰阡東西曰陌)
(河東以東西為/阡南北為陌)初為賦(譙周云初/為軍賦也)雁門(紀年云與魏戰/岸門此云雁門)
(恐聲誤也又下云敗韓岸門葢一地/也尋秦與韓魏戰不當逺至雁門也)惠文君(名/駟)齊魏為
王(齊威王/魏惠王)犀首(官名若虎牙之類姓/公孫名衍魏人也)伐蜀(蜀西南夷舊/有君長故昌)
(意娶蜀氏山女也其後有杜宇自立為王號曰望帝蜀/王本紀曰張儀伐蜀蜀王開戰不勝為儀所滅之也)
公子通封於蜀(華陽國志曰赧王元年秦惠王封子通/國為蜀侯以陳莊為相徐廣所云亦據)
(國志而/言之)武王(名/蕩)昭襄王(名則一/名稷)蜀侯煇反(煇音暉華陽/國志云秦封)
(王子煇為蜀侯蜀侯祭歸胙於王後母疾之加/毒以進王大怒使司馬錯賜煇劍此煇不同也)涇陽君
(名/市)暴鳶(韓将/姓名)魏公子勁韓公子長為諸侯(别封之邑比/之諸侯猶商)
(君趙長/安君然)公子悝(悝號髙陵君初封/於彭昭襄王弟也)以垣為蒲坂(為當為/易葢字)
(訛/也)尉斯離(尉秦官斯/離其姓名)芒夘(芒夘魏将譙/周云孟夘也)孝文王(名柱五/十三而)
(立立一年/卒𦵏夀陵)莊襄王(名子楚三十二而立立三/年卒𦵏陽陵紀作四年)始皇帝(十/三)
(而立立三十七/年崩𦵏酈山)二世皇帝(十二年立紀云二十一立三/年𦵏宜春秦自襄公至二世)
(凡六百二十七嵗此實本紀/而注别舉之以非本文耳)
秦始皇本紀第六
莊襄王(莊襄王者孝文王之中子昭襄王之孫也名子/楚按戰國策本名子異後為華陽夫人嗣夫人)
(楚人因改/名子楚也)吕不韋姬(按不韋傳云不韋陽翟大賈也其/姬邯鄲豪家女善歌舞有娠而獻)
(於子/楚)名為政姓趙氏(系本作政又生於趙故曰趙政一/曰秦與趙同祖以趙城為榮故姓)
(趙/氏)蒙驁王齮麃公(䝉驁齊人䝉武之父䝉恬之祖王齮/即昭王二十九年代大夫陵伐趙者)
(麃公葢麃邑公/史失其姓名)畼(音暢魏/之邑名)燕虚長平(二邑名春秋桓十/二年會于虚又戰)
(國策曰拔燕酸棗虚桃人桃人亦魏邑虚地今闕葢與/諸縣相近按今東郡燕縣東三十里有故桃城則亦非)
(逺/)夏太后(莊襄王/所生母)臨洮(臨洮在/隴西)将軍壁死卒屯留蒲鶮
反戮其屍(髙誘云屯留上黨之縣名謂成蟜為将軍而/反秦兵擊之而蟜壁於屯留而死屯留蒲鶮)
(一邑之反卒雖死猶/皆戮其屍鶮古鸖字)河魚大上(謂河水溢魚大上平地/亦言遭水害也即漢書)
(五行志劉向所謂豕蟲之孽/明年嫪毐誅魚隂類小人象)輕車重馬東就食(言河魚/大上秦)
(人皆輕車重馬並就食於東言徃河旁食魚也一/云河魚大上為災人遂東就食皆輕車重馬而去)嫪毐
(嫪姓毐字按漢書嫪氏出邯鄲王劭云賈侍中説秦/始皇帝母予嫪毐淫坐誅故世人駡淫曰嫪毐也)昌
平君(昌平君楚之公子立以為相後徙於郢項/燕立為荆王史失其名昌文君亦不知也)楊端和
攻衍氏(端和秦将/衍氏魏邑)什推二人(言王翦為将諸軍中皆歸/斗食以下無功佐史什中)
(唯推擇二人/令從軍耳)不韋死竊𦵏(按不韋飲鴆死其賔客數千/人竊共𦵏於洛陽北芒山)
籍其門(謂籍没其一門皆為徒/𨽻後並視此為常故也)趙王(趙王/遷)其王請降(魏/王)
(假/)荆王(荆王負芻也楚稱荆者以/避莊襄王諱故易之也)得齊王建(六國皆滅/也十七年)
(得韓王安十九年得趙王遷二十二年魏王假降二十/三年虜荆王負芻二十五年得燕王喜二十六年得齊)
(王/建)綰劫(綰姓王/劫姓馬)天皇地皇泰皇(按天皇地皇之下即云/泰皇當人皇也而封禪)
(書云昔者太帝使素女鼓瑟而悲葢/三皇已前稱泰皇一云泰皇太昊也)始皇推終始五徳
之傳(音張戀反傳次也謂五行之徳始終相次也漢書/郊祀志曰齊人鄒子之徒論著終始五徳之運始)
(皇采/用)水徳(封禪書曰秦文公獲黑龍以為水/瑞秦始皇帝因自謂為水徳也)六尺為歩
(管子司馬法皆云六尺為步譙周以為步以人足非獨/秦制又按禮記王制曰古者八尺為步今以周尺六尺)
(四寸為步步之/尺數亦不同)合五徳之數(水主隂隂刑殺故急法刻/削以合五徳之數者也)
金人十二(按二十六年有長人見於臨洮故銷兵器鑄/而象之謝承後漢書銅人翁仲翁仲其名也)
(三輔舊事銅人十二各重二十四萬斤漢代在長樂宫/門前董卓壊其十鑄為錢餘二猶在石季龍徙之鄴苻)
(堅又徙長安/而銷之也)極廟(為宫廟象天極故曰極廟天/官書曰中宫曰天極是也)刻所立
石(其詞每三句為韻凡十二韻/下之罘碣石會稽三銘皆然)琅邪臺(山海經琅邪臺/在渤海間葢海)
(畔有山形如臺在/琅邪故曰琅邪臺)立石刻頌(二句/為韻)摶心揖志(搏古専字/左傳云如)
(琴瑟之摶/壹揖音集)北過大夏(協韻音户下無不臣者/音渚澤及牛馬音姥)倫侯(爵卑/於列)
(侯無封邑者倫類/也亦列侯之意)隗林(隗姓林名有本作狀者非顔之/推云隋開皇初京師穿地得鑄)
(秤權有銘云始皇時量器丞相隗狀王綰二人列名其/作狀貌之字令校寫親所按驗王劭亦云然斯逺古之)
(證/也)堯女(列女傳亦以湘君為堯女按楚詞九歌有湘君/湘夫人夫人是堯女則湘君當是舜今此文以)
(湘君為堯女/是總而言之)登之罘刻石(三句為韻/凡十二韻)承順聖意(協韻/音憶)視
聴不怠(怠協旗疑韻音銅綦反故國語范蠡曰/得時不怠時不再來亦以怠與臺為韻)道上黨
入(道猶/從也)嘉平(廣雅曰夏曰清祀殷曰嘉平周曰大蜡亦/曰臘秦更曰嘉平葢應歌謠之詞而改從)
(殷號/也)茅盈内紀(道書茅濛字初成今此云茅濛初成者/為神仙之道其意失也葢由裴氏所引)
(不明或後人増益濛字/遂令七言之詞有衍爾)陸梁(謂南方之人其性/陸梁故曰陸梁)取髙闕
陶山北假中(髙闕山名北假/地名近五原)徙謫實之初縣(徙有罪而/謫之以實)
(初縣即上自榆中屬隂山以為三十/四縣是也故漢七科謫亦因於秦)阿房(此以其形名/宫也言其宫)
(四阿旁廣也故云下可建五/丈之旗也阿房後為宫名)象天絶漢(謂為複道渡渭/屬咸陽象天文)
(閣道絶漢抵營室也常考天官書曰天/極紫宫後十七星絶漢抵營室曰閣道)滈池君(按服䖍/云水神)
(是也江神以璧遺滈池之神告始皇之将終也/且秦水徳王故其君将亡水神先自相告也)望于南
海而刻石(三句為韻凡/二十四韻)徳惠修長(修亦長也重文耳王/劭按張徽所録會稽)
(南山秦始皇/碑文修作收)追首髙明(今檢會稽刻石文首/字作道雅符人情也)内飾詐謀
(刻石文/謀作詐)夫為寄豭(豭牡猪也言夫淫他室若/寄豭之猪也豭音加遐反)江乗(地理/志丹)
(陽有江/乗縣)年二十一(十三/而立)以罪過連逮少近官三郎(逮訓/及也)
(謂連及俱被捕故云連逮少小也近/近侍之臣三郎謂中郎外郎散郎)固不聞聲(一作固/聞聲言)
(天子常處禁中臣下屬望纔有/兆朕聞其聲耳不見其形也)采椽不刮(采木名/栝音刮)土塯
(如字一音/鏤不作簋)土形(飯器以/瓦為之)雖監門之養不觳于此(謂監門/之卒養)
(即卒也有厮養卒觳音/學謂盡也又古學反)從長(謂合闗東/為從長也)望屋而食(言其/兵蠶)
(食天下不/裏糧而行)横行天下(謂輕前敵不部伍旅進也舞/陽侯曰横行匈奴中是也)豪俊
相立(謂武臣田儋/魏豹之屬)要市於外(此評失也章邯之降由趙/髙用事不信任軍将一則)
(恐誅二則楚兵既盛王離見虜遂以兵降/耳非三軍要市於外以求封明矣要平聲)安土息民(賈/誼)
(書安/作案)五序(賈誼書/五作王)席卷(按春秋緯曰諸/侯氷散席卷也)商君(商君衛公/孫鞅仕秦)
(為佐庶長遂為秦制法孝/公致霸封之於商號商君)連衡(戰國策曰蘇秦亦為秦/連衡髙誘曰合闗東從)
(道之秦故/曰連衡也)約從離衡(言孟嘗等四君皆為其國共/相約結為從以離散秦之横)六國
(六國者韓魏趙燕齊楚是也與秦為七國亦謂之七/雄又六國與宋衛中山為九國共三國葢微又前亡)寧
越徐尚蘇秦杜赫(寧越趙人徐尚未詳蘇秦東周洛陽/人吕氏春秋杜赫以安天下説周昭)
(文君髙誘曰/杜赫周人也)齊明周最陳軫昭滑樓緩翟景蘇厲樂毅
(戰國策齊明東周臣後仕秦楚及韓周最周之公子亦/仕秦陳軫夏人亦仕秦昭滑楚人樓緩魏文侯弟所謂)
(樓子也蘇厲秦之弟仕齊樂毅本齊臣入燕/燕昭王以客禮待之以為亞卿翟景未詳也)吳起孫臏
帶佗兒良王廖田忌㢘頗趙奢(吳起衛人事魏文侯為/将孫臏孫武之後也春)
(秋曰王廖貴先兒良貴後二人皆天下之豪/士田忌齊将也㢘頗趙将也趙奢亦趙之将)執棰拊(賈/本)
(論作/槁朴)斬華為城(斬亦作踐賈本論/又崔浩云踐登也)陳利兵而誰何(崔浩/云何)
(或為呵漢書儀宿衛郎官分五夜/誰呵呵夜行者誰也何呵字同)金城(金城言其實且/堅也韓子曰雖)
(有金城湯池漢書張良亦曰闗/中所謂金城千里天府之國)南面稱帝(按賈誼過秦/論以孝公已)
(下為上篇秦兼并諸侯山東三十餘郡為下篇鄒誕生/云太史公刪賈誼過秦論著此論富其義而省其辭褚)
(先生増續既已混殽而世俗小智不唯刪省/之㫖合寫本論於此不同也今頗不可分别)寒者利裋
褐(趙岐曰褐以毛毳織之若馬衣或以褐編衣也裋一/首豎為褐布豎裁為勞役之衣短而且狹故謂之短)
(褐亦曰/豎褐)襄公立享國十二年初為西畤𦵏西垂(此已下/重序列)
(秦之先君立年及𦵏處皆當據秦紀為説與正史小有/不同今取異説取列於後襄公秦仲孫莊公子救周周)
(始命為諸侯初為西畤祠/白帝立十三年𦵏西土)生文公文公立居西垂宫五
十年死𦵏西垂(在鄜畤又/作陳寶祠)生静公静公不享國而死生
憲公憲公享國十二年居西新邑死𦵏衙(憲公滅蕩社/居新邑𦵏衙)
(本紀憲公徙居/平陽𦵏西山)生武公徳公出子出子享國六年居西
陵(一云居西陂𦵏/衙本紀不云)庶長弗忌威累參父三人率賊賊出
子鄙衍𦵏衙武公立武公享國二十年居平陽封宫𦵏
宣陽聚東南(紀云𦵏平陽/初以人從死)三庶長伏其罪徳公立徳公
享國二年居雍大鄭宫生宣公成公繆公𦵏陽初伏以
御蠱(二年初伏本紀此已/下居𦵏絶不言也)宣公享國十二年居陽宫𦵏
陽(四年作/密畤)初志閏月成公享國四年居雍之宫𦵏陽齊
伐山戎孤竹繆公享國三十九年天子致霸𦵏雍繆公
學著人(著音宁又音貯著即宁也門屏之間曰宁謂/學於宁門之人故詩云俟我於著乎而是也)生
康公康公享國十二年居雍髙寢𦵏竘社生共公共公
享國五年居雍髙寢𦵏康公南生桓公桓公享國二十
七年居雍太寢𦵏義里丘北生景公(一作僖公系本/云名后伯車)景
公享國四十年居雍髙寢𦵏丘里南生畢公畢公享國
三十六年𦵏車里北生夷公夷公不享國死𦵏左宫生
惠公惠公享國十年𦵏車里康景生悼公悼公享國十
五年𦵏僖公西城雍生刺龔公(一作厲/共公)刺龔公享國三
十四年𦵏入里生躁公(又作/䟃公)懷公其十年彗星見躁公
享國十四年居受寢𦵏悼公南其元年彗星見懷公從
晉來享國四年𦵏櫟圉氏生靈公諸臣圍懷公懷公自
殺肅靈公昭子子也(紀年及系本無肅字立/十年表同紀十二年)居涇陽享
國十年𦵏悼公西生簡公簡公從晉來享國十五年𦵏
僖公西(按本紀簡公名悼子即刺龔公之子懷公弟也/且紀及系本皆以為然今此文云靈公謬也立)
(十六年𦵏/僖公西)生惠公其七年百姓初帶劍惠公享國十三
年𦵏陵圉(王劭按紀年云簡公後次敬公敬公立/十三年乃至惠公辭即難慿時參異説)生出
公出公享國二年(系本謂/少主)出公自殺𦵏雍獻公享國二
十三年(系本稱元獻公立二十/二年表同紀二十四年)𦵏囂圉生孝公孝公享
國二十四年(本紀十/二年)𦵏弟圉生惠文王其十三年始都
咸陽惠文王享國二十七年(十九/而立)𦵏公陵生悼武王悼
武王享國四年𦵏永陵(系本作武烈王十九年/而立立三年本紀四年)昭襄王
享國五十六年𦵏茝陽(十九年而立/𦵏芷陵也)生孝文王孝文王
享國一年𦵏夀陵生莊襄王莊襄王享國三年𦵏茝陽
生始皇帝吕不韋相獻公立七年初行為市十年為戸
籍相伍孝公立十六年時桃李冬華惠文王生十九年
而立立二年初行錢有新生嬰兒曰秦且王悼武王生
十九年而立立三年渭水赤三日昭襄王生十九年而
立立四年初為田開阡陌孝文王生五十三年而立莊
襄王生三十二年而立立二年取太原地莊襄王元年
大赦修先王功臣施徳厚骨肉布惠於民東周與諸侯
謀秦秦使相國不韋誅之盡入其國秦不絶其祀以陽
人地賜周君奉其祭祀始皇享國三十七年𦵏酈邑生
二世皇帝始皇生十三年而立二世皇帝享國三年𦵏
宜春趙髙為丞相安武侯二世生十二年而立右秦襄
公至二世六百一十嵗孝明皇帝十七年十月十五日
乙丑曰(此己下是漢孝明帝訪班固評賈馬贊中論秦/二世亡天下之得失後人因取其説附之此末)
周厯已移仁不代母秦直其位(周厯已移周亡也仁不/代母謂周得木徳木生)
(火周為漢母也言厯運之道仁恩之情子不代母而王/謂火不代木言漢不合即代周也秦值其閏位得在木)
(之間也此論/者之辭也)吕政殘虐然以諸侯十三(吕政者始皇名/政是吕不韋幸)
(姬有娠獻莊襄王而/生始皇故云吕政)并兼天下極情縱欲養育宗親三
十七年兵無所不加制作政令施於後王葢得聖人之
威河神授圖據狼狐蹈參伐佐政驅除距之稱始皇始
皇既歿胡亥極愚酈山未畢復作阿房以遂前策云凡
所為貴有天下者肆意極欲大臣至欲罷先君所為誅
斯去疾任用趙髙痛哉言乎人頭畜鳴不威不伐惡不
篤不虚亡距之不得留殘虐以促期雖居形便之國猶
不得存子嬰度次得嗣冠玉冠佩華紱車黄屋從百司
謁七廟小人乗非位莫不怳忽失守偷安日日獨能長
念却慮父子作權近取於户牖之間竟誅猾臣為君討
賊髙死之後賔婚未得盡相勞餐未及下咽酒未及濡
脣楚兵已屠闗中真人翔霸上素車嬰組奉其符璽以
歸帝者鄭伯茅旌鸞刀嚴王退舍河決不可復壅魚爛
不可復全(宋均曰言如魚/之爛從内而出)賈誼司馬遷曰向使嬰有庸
主之才僅得中佐山東雖亂秦之地可全而有宗廟之
祀未當絶也秦之積衰天下土崩瓦解雖有周旦之材
無所復陳其巧而以責一日之孤誤哉俗傳秦始皇起
罪惡胡亥極得其理矣復責小子云秦地可全所謂不
通時變者也紀季以酅春秋不名吾讀秦紀至於子嬰
車裂趙髙未嘗不健其決憐其志嬰死生之義備矣
　
　
　
　
　
　
　史記索隠卷二
