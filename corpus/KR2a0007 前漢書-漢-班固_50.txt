
　　唐正議大夫行秘書少監琅邪縣開國子顔師古注
　蒯伍江息夫傳第十五
蒯通范陽人也(師古曰涿郡之縣也舊屬燕通本燕/人後游於齊故高祖云齊辯士蒯通)本
與武帝同諱(師古曰本名為徹其/後史家追書為通)楚漢初起武臣畧定
趙地(宋祁曰一/本定作燕)號武信君通説范陽令徐公曰臣范陽
百姓蒯通也竊閔公之將死故弔之雖然賀公得通而
生也徐公再拜曰何以弔之通曰足下為令十餘年矣
殺人之父孤人之子斷人之足黥人之首甚衆慈父孝
子所以不敢事刃於公之腹者畏秦法也(李奇曰東方/人以物臿地)
(中為事師古曰事音側吏反字本作/倳周官考工記又作菑音皆同耳)今天下大亂秦政
不施(師古曰施/設也立也)然則慈父孝子將爭接刃於公之腹以
復其怨而成其名(師古曰復猶報也音扶目反/○宋祁曰越本名上有功字)此通之
所以弔者也曰何以賀得子而生也曰趙武信君不知
通不肖使人候問其死生通且見武信君而説之(師古/曰今)
(將欲/見之)曰必將戰勝而後畧地攻得而後下城臣竊以為
殆矣(師古曰/殆危也)用臣之計毋戰而畧地不攻而下城傳檄
而千里定可乎彼將曰何謂也(師古曰彼謂/武信君也)臣因對曰
范陽令宜整頓其士卒以守戰者也怯而畏死貪而好
富貴故欲以其城先下君先下君而君不利(○宋祁曰/一本利下)
(有之/字)則邊地之城皆將相告曰范陽令先降而身死必
將嬰城固守(孟康曰嬰/以城自繞)皆為金城湯池不可攻也(師古/曰金)
(以喻堅湯喻/沸熱不可近)為君計者莫若以黃屋朱輪迎范陽令使
馳騖於燕趙之郊(師古曰令/衆皆見)則邊城皆將相告曰范陽
令先下而身富貴必相率而降猶如阪上走丸也(師古/曰言)
(乗勢/便易)此臣所謂傳檄而千里定者也徐公再拜具車馬
遣通通遂以此説武臣武臣以車百乘騎二百侯印迎
徐公燕趙聞之降者三十餘城如通䇿焉後漢將韓信
虜魏王破趙代降燕定三國引兵將東擊齊未度平原
聞漢王使酈食其説下齊信欲止通説信曰將軍受詔
擊齊而漢獨發閒使下齊寜有詔止將軍乎(師古曰閒/使謂使人)
(伺間隙/而單行)何以得無行且酈生一士伏軾掉三寸舌下齊
七十餘城(師古曰掉揺/也音徒釣反)將軍將數萬之衆廼下趙五十
餘城為將數歲反不如一豎儒之功乎於是信然之從
其計遂度河齊已聽酈生即留之縱酒罷備漢守禦信
因襲歴下軍遂至臨菑齊王以酈生為欺已而亨之因
敗走信遂定齊地自立為齊假王漢方困於滎陽遣張
良即立信為齊王以安固之項王亦遣武涉説信欲與
連和蒯通知天下權在信欲説信令背漢乃先微感信
曰僕嘗受相人之術相君之面不過封侯又危而不安
相君之背貴而不可言(張晏曰言背者/云背畔則大貴)信曰何謂也通
因請間(師古曰不欲顯言/故請問隙而私説)曰天下初作難也俊䧺豪桀
建號壹呼(師古曰建號者自立/為侯王呼音火故反)天下之士雲合霧集魚
鱗雜襲(師古曰雜襲猶雜/沓言相雜而累積)飄至風起(師古曰飄讀曰焱/謂疾風音必遥反)
當此之時憂在亡秦而已(師古曰志滅秦/所憂者唯此)今劉項分爭
使人肝腦塗地流離中野不可勝數漢王將數十萬衆
距鞏雒岨山河一日數戰亡尺寸之功折北不救(師古/曰折)
(挫也北奔也不/救謂無援助也)敗滎陽傷成臯(張晏曰於成/臯戰傷胷也)還走宛葉
之間此所謂智勇俱困者也楚人起彭城轉鬭逐北至
滎陽乘利席勝威震天下(師古曰席因也/若人之在席上)然兵困於京
索之間(師古曰索/音山客反)廹西山而不能進三年於此矣(師古/曰至)
(今已/三年)鋭氣挫於嶮塞糧食盡於内藏百姓罷極無所歸
命(師古曰罷/讀曰疲)以臣料之(師古曰/料量也)非天下賢聖其埶固不
能息天下之禍當今之時兩主縣命足下足下為漢則
漢勝與楚則楚勝臣願披心腹墮肝膽(師古曰墮毁/也音火規反)效
愚忠恐足下不能用也方今為足下計莫若兩利而俱
存之參分天下鼎足而立其埶莫敢先動夫以足下之
賢聖有甲兵之衆據彊齊從燕趙出空虚之地以制其
後因民之欲西鄉為百姓請命(師古曰鄉讀曰嚮齊國/在東故曰西嚮止楚漢)
(之戰鬭士卒不/死亡故云請命)天下孰敢不聽足下按齊國之故有淮
泗之地懷諸侯以德深拱揖讓(師古曰深/拱猶高拱)則天下君王
相率而朝齊矣蓋聞天與弗取反受其咎時至弗行反
受其殃願足下孰圖之信曰漢遇我厚吾豈可見利而
背恩乎通曰始常山王成安君故相與為刎頸之交(○/宋)
(祁曰一本/無之字)及爭張黶陳釋之事(師古曰黶/音一㸃反)常山王奉頭
䑕竄以歸漢王(師古曰言其廹窘逃亡如鼠之藏竄○/宋祁曰史記韓信傳作奉項嬰頭而竄)
(逃歸/於漢)借兵東下戰於鄗北成安君死於泜水之南(師古/曰鄗)
(音呼各反泜音/祗又音丁計反)頭足異處此二人相與天下之至驩也
而卒相滅亡者何也患生於多欲而人心難測也今足
下行忠信以交於漢王必不能固於二君之相與也而
事多大於張黶陳釋之事者故臣以為足下必漢王之
不危足下過矣(師古曰過猶誤也○宋祁曰楊本用諸/名公本校郭去必漢王之不危足下八)
(字/)大夫種存亡越伯句踐(師古曰令句踐致/覇功也伯讀曰霸)立功名而
身死語曰野禽殫走犬亨(師古曰殫/盡也音單)敵國破謀臣亡故
以交友言之則不過張王與成安君以忠臣言之則不
過大夫種此二者宜足以觀矣願足下深慮之且臣聞
之勇畧震主者身危功蓋天下者不賞足下涉西河虜
魏王禽夏説(師古曰説/讀曰悦)下井陘誅成安君之罪以令於
趙脅燕定齊南摧楚人之兵數十萬衆遂斬龍且西鄉
以報(師古曰且音子/餘反鄉讀曰嚮)此所謂功無二於天下畧不世出
者也(師古曰言其計畧/奇異世所希有)今足下挾不賞之功戴震主之
威歸楚楚人不信歸漢漢人震恐足下欲持是安歸乎
(師古曰安焉/也此下亦同)夫埶在人臣之位而有高天下之名切為
足下危之信曰生且休矣吾將念之(師古曰念/猶思也)數日通
復説曰聽者事之候也(師古曰謂能/聽善謀也)計者存亡之機也
夫隨厮養之役者失萬乘之權守儋石之禄者闕卿相
之位(應劭曰齊人名小甖為儋受二斛晉灼曰石斗石/也師古曰儋音都濫反或曰儋者一人之所負擔)
(也/)計誠知之而決弗敢行者百事之禍也故猛虎之猶
與不如蠭蠆之致蠚(師古曰與讀曰豫蠆蝎也蠚毒/也蠆音丑界反蠚音呼各反)孟
賁之狐疑不如童子之必至(師古曰孟賁古之/勇力士賁音奔)此言貴
能行之也夫功者難成而易敗時者難值而易失時乎
時不再來(師古曰此古語/歎時之不可失)願足下無疑臣之計信猶與
不忍背漢又自以功多漢不奪我齊遂謝通(師古曰告/令罷去)
通説不聽惶恐乃陽狂為巫天下既定後信以罪廢為
淮陰侯謀反被誅臨死歎曰悔不用蒯通之言死於女
子之手高帝曰是齊辯士蒯通廼詔齊召蒯通通至上
欲亨之曰若教韓信反何也(師古曰/若汝也)通曰狗各吠非其
主當彼時臣獨知齊王韓信非知陛下也且秦失其鹿
(張晏曰以/鹿喻帝位)天下共逐之高材者先得天下匈匈爭欲為
陛下所為顧力不能(師古曰/顧念也)可殫誅邪(師古曰/殫盡也)上廼赦
之至齊悼惠王時曹參為相禮下賢人請通為客初齊
王田榮怨項羽謀舉兵畔之刼齊士不與者死(師古曰/劫而取)
(之不從/則殺也)齊處士東郭先生梁石君在刧中强從及田榮
敗二人醜之(師古曰自恥從/亂以為醜惡也)相與入深山隠居客謂通
曰先生之於曹相國拾遺舉過顯賢進能齊國莫若先
生者先生知梁石君東郭先生世俗所不及何不進之
於相國乎通曰諾臣之里婦與里之諸母相善也里婦
夜亡肉姑以為盜怒而逐之婦晨去過所善諸母語以
事而謝之(師古曰謝/謂告辭也)里母曰女安行(師古曰/安徐也)我今令而
家追女矣(師古曰/而亦汝)即束縕請火於亡肉家(師古曰縕亂/麻音於粉反)
曰昨暮夜犬得肉爭鬭相殺請火治之(師古曰治謂燖/治死犬燖音似)
(亷/反)亡肉家遽追呼其婦(師古曰/遽速也)故里母非談説之士也
束縕乞火非還婦之道也然物有相感事有適可臣請
乞火於曹相國廼見相國曰婦人有夫死三日而嫁者
有幽居守寡不出門者足下即欲求婦何取曰取不嫁
者通曰然則求臣亦猶是也彼東郭先生梁石君齊之
俊士也隠居不嫁未嘗卑節下意以求仕也願足下使
人禮之曹相國曰敬受命皆以為上賓通論戰國時説
士權變亦自序其説凡八十一首號曰雋永(師古曰雋/音字兗反)
(雋肥肉也永長也言其/所論甘美而義深長也)初通善齊人安其生安其生嘗
干項羽羽不能用其䇿而項羽欲封此兩人兩人卒不
肯受
伍被楚人也(師古曰被/音皮義反)或言其先伍子胥後也被以材
能稱為淮南中郎是時淮南王安好術學折節下士招
致英雋以百數被為冠首(師古曰最/居其上也)久之淮南王陰有
邪謀被數微諫(師古曰/私諫之)後王坐東宮召被欲與計事呼
之曰將軍上被曰王安得亡國之言乎昔子胥諌吳王
吳王不用廼曰臣今見麋鹿㳺姑蘇之臺也(張晏曰吳/臺名也師)
(古曰吳地記云因山為/名西南去國三十五里)今臣亦將見宮中生荆棘露霑
衣也於是王怒繫被父母囚之三月王復召被曰將軍
許寡人乎被曰小臣將為大王畫計耳(○宋祁曰越/本作下臣)臣
聞聰者聽於無聲明者見於未形(師古曰言智慮通達/事未形兆皆豫見)
故聖人萬舉而萬全文王壹動而功顯萬世列為三王
所謂因天心以動作者也王曰方今漢庭治乎亂乎被
曰天下治王不説(師古曰説/讀曰悦)曰公何以言治也被對曰
被竊觀朝廷君臣父子夫婦長㓜之序也(○宋祁曰新/本去也字)
皆得其理上之舉錯遵古之道(師古曰錯/音千故反)風俗紀綱未
有所缺重裝富賈周流天下道無不通交易之道行南
越賓服羌𤏡貢獻東甌入朝(師古曰𤏡西南/夷也音蒲北反)廣長榆(如/淳)
(曰廣謂斥大之也長榆塞名王恢所謂樹榆以為塞者/也師古曰長榆在朔方即衛青傳所云榆谿舊塞是也)
(或謂之/榆中)開朔方匈奴折傷雖未及古太平時然猶為治
(○宋祁曰浙本/句末有也字)王怒被謝死罪王又曰山東即有變漢
必使大將軍將而制山東公以為大將軍何如人也被
曰臣所善黄義從大將軍擊匈奴言大將軍遇士大夫
以禮與士卒有恩衆皆樂為用騎上下山如飛神力絶
人如此(○宋祁曰一本作材力絶人一本/作人材知此浙本作身材如此)數將習兵未
易當也及謁者曹梁使長安來言大將軍號令明當敵
勇常為士卒先湏士卒休乃舍穿井得水廼敢飲軍罷
士卒已踰河廼度皇太后所賜金錢盡以賞賜雖古名
將不過也王曰夫蓼太子(服䖍曰淮南太子也文穎曰/食采於此或言外家姓也師)
(古曰蓼自地名而王之太子豈以食地為號/文言外家姓近為得之亦猶漢之栗太子也)知畧不世
出非常人也以為漢廷公卿列侯皆如沐猴而冠耳被
曰獨先刺大將軍乃可舉事王復問被曰公以為吳舉
兵非邪被曰非也夫吳王賜號為劉氏祭酒(應劭曰禮/飲酒必祭)
(示有先也故稱祭酒尊之也如淳曰祭祠/時唯尊長者以酒沃酹師古曰如説是也)受几杖而不
朝王四郡之衆地方數千里采山銅以為錢煑海水以
為鹽伐江陵之木以為船國富民衆行珍寶賂諸侯與
七國合從舉兵而西破大梁敗狐父(師古曰在梁碭/之間也父音甫)奔
走而還為越所禽死於丹徒(師古曰即今潤/州丹徒縣也)頭足異處
身滅祀絶為天下戮(師古曰天下之人皆共戮/之一曰天下之大戮也)夫以吳
衆不能成功者何也誠逆天違衆而不見時也王曰男
子之所死者一言耳(張晏曰不成即死一言耳臣瓚曰/或有一言云以死報也師古曰二)
(説死並非也言男子感氣相許一言不顧其死或曰一/言之恨不顧危亡以此致死也○劉攽曰此言所死雖)
(不同等/是死耳)且吳何知反漢將一日過成臯者四十餘人(師/古)
(曰言不知塞成臯口而令漢/將得出之是不知反計也)今我令緩先要成臯之口
(韋昭曰淮南臣名也師古曰緩者名也不言/其姓今流俗書本於緩上妄加樓字非也)周被下潁
川兵塞轘轅伊闕之道陳定發南陽兵守武闗河南太
守獨有雒陽耳(師古曰如此計則漢河南郡/唯有雒陽在耳餘皆不屬)何足憂然
此北尚有臨晉闗河東上黨與河内趙國界者通谷數
行(如淳曰言此北尚嶮阻其/谿谷可得通行者有數處)人言絶成臯之道天下不
通據三川之險招天下之兵公以為何如被曰臣見其
禍未見其福也後漢逮淮南王孫建繫治之王恐陰事
泄謂被曰事至吾欲遂發天下勞苦有間矣(如淳曰言/天下勞苦)
(人心有間隙易動亂師古曰此説非也有間猶言中閒/已有也故謂此者乃為間也○宋祁曰浙本注文此者)
(作比/者)諸侯頗有失行皆自疑我舉兵西鄉必有應者(師/古)
(曰鄉讀/曰嚮)無應即還畧衡山勢不得不發被曰畧衡山以
擊廬江有尋陽之船守下雉之城(孟康曰下雉江夏縣/名師古曰雉音羊氏)
(反/)結九江之浦絶豫章之口彊弩臨江而守以禁南郡
之下東保㑹稽南通勁越屈彊江淮間(師古曰屈/音具勿反)可以
延歲月之壽耳未見其福也王曰左吳趙賢朱驕如皆
以為什八九成(師古曰吳賢驕/如王之三臣也)公獨以為無福何被曰
大王之羣臣近幸素能使衆者皆前繫詔獄餘無可用
者王曰陳勝吳廣無立錐之地百人之聚起于大澤奮
臂大呼天下嚮應(師古曰呼音火/故反嚮讀曰響)西至於戲而兵百二
十萬今吾國雖小勝兵可得二十萬公何以言有禍無
福被曰臣不敢避子胥之誅願大王無為吳王之聽徃
者秦為無道殘賊天下殺術士燔詩書滅聖跡棄禮義
任刑法轉海瀕之粟致于西河(師古曰瀕涯也海瀕謂/縁海涯之地瀕音頻又)
(音/賓)當是之時男子疾耕不足於糧餽(師古曰餽/亦饋字也)女子紡
績不足於蓋形遣䝉恬築長城東西數千里暴兵露師
常數十萬死者不可勝數僵尸滿野流血千里於是百
姓力屈(師古曰屈盡/也音其勿反)欲為亂者十室而五又使徐福入
海求仙藥多齎珍寶童男女三千人五種百工而行(師/古)
(曰五種五/穀之種也)徐福得平原大澤止王不來於是百姓悲痛
愁思欲為亂者十室而六又使尉佗踰五嶺攻百越(師/古)
(曰五嶺解/在張耳傳)尉佗知中國勞極止王南越(師古曰南越傳/云南海尉任囂)
(謂趙佗曰聞陳勝等作亂豪桀叛秦相立即被佗書行/南海尉事囂死後佗始自為王今此乃言尉佗先王陳)
(勝乃反此蓋伍被一/時對辭不究其實也)行者不還往者莫返於是百姓離
心瓦解欲為亂者十室而七興萬乘之駕作阿房之宮
收太半之賦發閭左之戍(師古曰閭左/解在食貨志)父不寧子兄不
安弟(師古曰言/不能相保)政苛刑慘民皆引領而望傾耳而聽悲
號仰天叩心怨上(師古曰/叩擊也)欲為亂者十室而八客謂高
皇帝曰時可矣高帝曰待之聖人當起東南間不一歲
陳吳大呼(師古曰中間不經一/歲也呼音火故反)劉項並和天下嚮應(師/古)
(曰和音胡卧/反嚮讀曰響)所謂蹈瑕釁因秦之亡時而動百姓願之
若枯旱之望雨故起於行陣之中以成帝王之功今大
王見高祖得天下之易也獨不觀近世之吳楚乎當今
陛下臨制天下一齊海内汜愛蒸庻(師古曰氾普也蒸/亦衆也汜音敷劒)
(反/)布德施惠口雖未言聲疾雷震令雖未出化馳如神
心有所懷威動千里下之應上猶景嚮也(師古曰言如/影之隨形響)
(之應聲嚮/讀曰響)而大將軍材能非直章邯揚熊也王以陳勝
吳廣論之被以為過矣(師古曰/過誤也)且大王之兵衆不能什
分吳楚之一天下安寧又萬倍于秦時願王用臣之計
臣聞箕子過故國而悲作麥秀之歌(張晏曰箕子將朝/周過殷故都見麥)
(及禾黍心悲乃作歌曰麥秀之漸漸兮黍苖之/繩繩兮彼狡童兮不與我好兮狡童謂紂也)痛紂之
不用王子比干之言也故孟子曰紂貴為天子死曾不
如匹夫是紂先自絶久矣非死之日天去之也今臣亦
竊悲大王棄千乘之君將賜絶命之書為羣臣先(師古/曰在)
(羣臣先死○宋祁曰浙/本注文先死作前死)身死於東宮也(如淳曰王/時所居也)被因
流涕而起後王復召問被茍如公言不可以徼幸耶(師/古)
(曰徼要也幸/非望之福也)被曰必不得已被有愚計王曰柰何被曰
當今諸侯無異心百姓無怨氣朔方之郡土地廣美民
徙者不足以實其地可為丞相御史請書(師古曰謂詐/為此文書令)
(徙人/也)徙郡國豪桀及耐罪以上(○宋祁曰耐/解在高紀)以赦令除
家産五十萬以上者皆徙其家屬朔方之郡(師古曰以/赦令除謂)
(遇赦免/罪者)益發甲卒急其㑹日(師古曰促/其期日)又偽為左右都
司空上林中都官詔獄書(晉灼曰百官表宗正有左右/都司空上林有水司空皆主)
(囚徒官也師古曰中都官京師諸官府○/宋祁曰越本無偽字今謝本郭本亦無)逮諸侯太子
及幸臣(師古曰/追對獄)如此則民怨諸侯懼即使辯士隨而説
之黨可以徼幸(師古曰黨/讀曰儻)王曰此可也雖然吾以不至
若此專發而已(師古曰言不須為此/詐直自發兵而已)後事發覺被詣吏
自告與淮南王謀反蹤跡如此天子以伍被雅辭多引
漢美欲勿誅張湯進曰被首為王畫反計罪無赦遂誅
被
江充字次倩趙國邯鄲人也(師古曰倩/音千見反)充本名齊有女
弟善鼓琴歌舞嫁之趙太子丹齊得幸於敬肅王為上
客久之太子疑齊以己陰私告王與齊忤(師古曰言相/乖○宋祁曰)
(言當/作意)使吏逐捕齊不得收繫其父兄按驗皆棄市齊遂
絶跡亡西入闗更名充詣闕告太子丹與同産姊及至
後宮姦亂交通郡國豪猾攻剽為姦(師古曰剽劫也音/頻妙反○宋祁曰)
(至後宫姚/本至作王)吏不能禁書奏天子怒遣使者詔郡發吏卒
圍趙王宮收捕太子丹移繫魏郡詔獄與廷尉雜治法
至死趙王彭祖帝異母兄也(○宋祁曰别/本也作弟)上書訟太子
辠言充逋逃小臣茍為姦譌激怒聖朝(師古曰譌/古訛字)欲取
必於萬乘以復私怨(師古曰取必謂必取勝/也復報也音扶目反)後雖亨醢
計猶不悔臣願選從趙國勇敢士(師古曰選取勇/敢之士以自隨)從軍
擊匈奴極盡死力以贖丹罪上不許竟敗趙太子(張晏/曰雖)
(遇赦終/見廢也)初充召見犬臺宮(晉灼曰黄圖上林有犬臺宮/外有走狗觀也師古曰今書)
(本犬臺有作太壹字者/誤也漢無太壹宮也)自請願以所常被服冠見上(師/古)
(曰被音皮義反○宋祁/曰冠字上當有衣字)上許之充衣紗縠襌衣(師古曰/紗縠紡)
(絲而織之也輕者為紗縐者為縠襌衣制若今之朝服/中襌也漢官儀曰武賁中郎將衣紗縠襌衣襌音單字)
(從衣次/下亦同)曲裾後垂交輸(張晏曰曲裾者如婦人衣也如/淳曰交輸割正幅使一頭狹若)
(燕尾垂之兩旁見於後是禮深衣續袵鉤邊賈逵謂之/衣圭蘇林曰交輸如今新婦袍上挂全幅繒角割名曰)
(交輸裁也師古曰/如蘇二説皆是也)冠襌纚步揺冠飛翮之纓(服䖍曰冠/襌纚故行)
(歩則揺以鳥羽作纓也蘇林曰析翠鳥羽以作蕤也臣/瓚曰飛翮之纓謂如蟬翼者也師古曰服説是也纚織)
(絲為之即今方目紗是也/纚音山爾反揺音弋招反)充為人魁岸容貌甚壯(師古/曰魁)
(大也岸者有亷/稜如崖岸之形)帝望見而異之謂左右曰燕趙固多奇
士既至前問以當世政事上説之充因自請願使匈奴
詔問其狀充對曰因變制宜以敵為師事不可豫圖上
以充為謁者使匈奴還拜為直指繡衣使者督三輔盜
賊禁察踰侈貴戚近臣多奢僭充皆舉劾奏請没入車
馬令身待北軍擊匈奴(文穎曰令貴戚/身待於北軍也)奏可充即移書
光禄勲中黄門逮名近臣侍中(○宋祁曰浙/本名作召)諸當詣北
軍者移劾門衞禁止無令得出入宮殿於是貴戚子弟
惶恐皆見上叩頭求哀願得入錢贖罪上許之令各以
秩次輸錢北軍凡數千萬上以充忠直奉法不阿所言
中意(師古曰/中當也)充出逄館陶長公主行馳道中(師古曰武/帝之姑即)
(陳皇后/母也)充呵問之公主曰有太后詔(○劉攽曰是時太/后已崩言太后詔)
(者素得此詔許/其行馳道中也)充曰獨公主得行車騎皆不得(師古曰/從公主)
(之車/騎也)盡劾没入官(如淳曰令乙騎乗車馬行馳/道中已論者没入車馬被具)後充從
上甘泉(師古曰甘泉在北山/故言上也他皆類此)逄太子家使(師古曰太子/遣人之甘泉)
(請問者也使/音山吏反)乘車馬行馳道中充以屬吏(師古曰屬/音之欲反)太
子聞之使人謝充曰非愛車馬誠不欲令上聞之以教
敕亡素者(師古曰言素/不教敕左右)唯江君寛之充不聽遂白奏上
曰人臣當如是矣大見信用威震京師遷為水衡都尉
宗族知友多得其力者久之坐法免會陽陵朱安世告
丞相公孫賀子太僕敬聲為巫蠱事連及陽石諸邑公
主賀父子皆坐誅語在賀傳後上幸甘泉疾病充見上
年老恐晏駕後為太子所誅因是為姦奏言上疾祟在
巫蠱(師古曰祟謂禍咎之徵也音息遂反故/其字從出從示示者鬼神所以示人也)於是上以
充為使者治巫蠱充將胡巫掘地求偶人(張晏曰胡者/言不與華同)
(故充任/使之也)捕蠱及夜祠視鬼染汙令有處(張晏曰充捕巫/蠱及夜祭祠祝)
(詛者令胡巫視鬼詐以酒醊地令有處也師古曰捕夜/祠及視鬼之人而充遣巫汙染地上為祠祭之處以誣)
(其人/也)輙收捕驗治燒鐡鉗灼强服之(師古曰以燒鐵或/鉗之或灼之鉗鑷)
(也灼炙也鉗/音其炎反)民轉相誣以巫蠱吏輙劾以大逆亡道坐
而死者前後數萬人是時上春秋高疑左右皆為蠱祝
詛有與亡莫敢訟其寃者充既知上意因言宮中有蠱
氣先治後宮希幸夫人以次及皇后遂掘蠱於太子宮
得桐木人(師古曰三輔舊事云/充使胡巫作而薶之)太子懼不能自明收充
自臨斬之罵曰趙虜前亂乃國王父子不足邪(師古曰/乃汝也)
廼復亂吾父子也太子繇是遂敗(師古曰繇/讀與由同)語在戾園
傳(師古曰即武五子傳也其中叙戾/太子後加諡置園邑故云戾園)後武帝知充有詐
夷充三族
息夫躬字子微河内河陽人也少為博士弟子受春秋
通覽記書(師古曰傳記/及諸家之書)容貌壯麗為衆所異哀帝初即
位皇后父特進孔鄉侯傅晏與躬同郡相友善躬繇是
以為援交㳺日廣(師古曰繇/讀與由同)先是長安孫寵亦以游説
顯名免汝南太守(師古曰為太/守免而歸也)與躬相結俱上書召待
詔是時哀帝被疾始即位而人有告中山孝王太后祝
詛上太后及弟宜鄉侯馮參皆自殺其罪不明是後無
鹽危山有石自立開道(服䖍曰山開自成道也張晏/曰從石立之下徑道自通也)躬
與寵謀曰上亡繼嗣體久不平闗東諸侯心爭陰謀今
無鹽有大石自立聞邪臣託往事以為大山石立而先
帝龍興(師古曰言邪/人有此私議)東平王雲以故與其后日夜祠祭
祝詛上欲求非望(師古曰言/求帝位也)而后舅伍宏反因方術以
醫技得幸出入禁門霍顯之謀將行於杯杓(師古曰杓/所以抒挹)
(也字與勺同/音上灼反)荆軻之變必起於帷幄事勢若此告之必
成察國姦誅主讎取封侯之計也(○宋祁曰/察當作發)躬寵廼與
中郎右師譚(張晏曰右師/姓譚名也)共因中常侍宋宏上變事告
焉上惡之下有司案驗東平王雲雲后謁及伍宏等皆
坐誅(師古曰謁者/后之名也)上擢寵為南陽太守譚潁川都尉宏
躬皆光禄大夫左曹給事中是時侍中董賢愛幸上欲
侯之遂下詔云躬寵因賢以聞封賢為高安侯寵為方
陽侯躬為宜陵侯食邑各千戸賜譚爵闗内侯食邑丞
相王嘉内疑東平獄事(師古曰疑/不實也)爭不欲侯賢等語在
嘉傳嘉固言董賢泰盛寵躬皆傾覆有佞邪材恐必撓
亂國家(師古曰撓攪也/撓音呼高反)不可任用嘉以此得罪矣躬既
親近數進見言事論議亡所避衆畏其口見之庂目(師/古)
(曰庂古/側字)躬上疏歴詆公卿大臣(師古曰詆謂毁/訾也音丁禮反)曰方今
丞相王嘉健而蓄縮不可用(師古曰蓄縮/謂吝於事也)御史大夫賈
延墮弱不任職左將軍公孫禄司𨽻鮑宣皆外有直項
之名内實騃不曉政事(師古曰騃愚/也音五駭反)諸曹以下僕遫不
足數(師古曰僕遫凡短之貌也/僕音步木反遫古速字)卒有彊弩圍城長㦸指
闕(師古曰卒/讀曰猝)陛下誰與備之如使狂夫嘄謼於東崖(師/古)
(曰東崖謂東海之邊也/嘄古呌字謼音火故反)匈奴飲馬於渭水邊竟雷動四
野風起(師古曰竟/讀曰境)京師雖有武蠭精兵未有能窺左足
而先應者也(蘓林曰窺音跬師古曰跬半/步也言一舉足也音口婢反)軍書交馳而
輻湊羽檄重迹而押至(文頴曰押音狎習之狎師古曰/押至言相因而至也羽檄檄之)
(揷羽者也/解在高紀)小夫愞臣之徒憒眊不知所為(師古曰憒心/亂也眊目闇)
(也憒音工内反/眊音莫報反)其有犬馬之決者仰藥而伏刃(師古曰/仰藥仰)
(首而/飲藥)雖加夷滅之誅何益禍敗之至哉躬又言秦開鄭
國渠以富國彊兵今京師土地肥饒可度地埶水泉廣
溉灌之利(師古曰度/音徒各反)天子使躬持節領䕶三輔都水躬
立表欲穿長安城引漕注太倉下以省轉輸議不可成
廼止董賢貴幸日盛丁傅害其寵孔鄉侯晏與躬謀欲
求居位輔政會單于當來朝遣使言病願朝明年躬因
是而上奏以為單于當以十一月入塞後以病為解(師/古)
(曰自解/説云病)疑有他變烏孫兩昆彌弱卑爰□强盛(蘇林曰/□音欬)
(嚏之嚏晉灼曰音載疐其尾之疐師古曰以字言之晉/音是音竹二反而匈奴傳服䖍乃音㨗既已失之末俗)
(學者又改疐字為康以應服氏之音尤離/真矣○宋祁曰正文弱字上當有微字)居彊煌之地
(臣瓚曰是其/國所都地名)擁十萬之衆東結單于遣子往侍如因素
彊之威循烏孫就屠之跡(孟康曰烏/孫先王也)舉兵南伐并烏孫
之埶也烏孫并則匈奴盛而西域危矣可令降胡詐為
卑爰􁂠使者來上書曰曰所以遣子侍單于者非親信之
也實畏之耳唯天子哀(師古曰謂/閔念之)告單于歸臣侍子願
助戊已校尉保惡都奴之界因下其章諸將軍令匈奴
客聞焉則是所謂上兵伐謀(服䖍曰謀者舉兵伐解之/也師古曰此説非也言知)
(敵有謀者則以事而應之沮其/所為不用兵革所以為貴耳)其次伐交者也(師古曰/知敵有)
(外交連結相援者則/閒誤之令其解散也)書奏上引見躬召公卿將軍大議
左將軍公孫禄以為中國常以威信懷伏夷狄躬欲逆
詐造不信之謀不可許且匈奴賴先帝之德保塞稱蕃
今單于以疾病不任奉朝賀遣使自陳不失臣子之禮
臣禄自保没身不見匈奴為邊竟憂也(師古曰竟/讀曰境)躬掎
禄曰(師古曰掎從後引之也謂/引躡其言也音居綺反)臣為國家計幾先謀將
然(張晏曰幾音冀師古曰先謀將然者/謂彼欲有其事則為謀策以壞之)豫圖未形(師古/曰圖)
(謀也未有形/兆而謀之)為萬世慮而左將軍公孫禄欲以其犬馬
齒保目所見臣與禄異議未可同日語也上曰善乃罷
羣臣獨與躬議因建言徃年熒惑守心太白高而芒光
又角星茀於河鼓(師古曰茀/讀與孛同)其法為有兵亂是後訛言
行詔籌經歴郡國天下騷動恐必有非常之變可遣大
將軍行邊兵敕武備(師古曰敕整也/行音下更反)斬一郡守以立威
震四夷因以厭應變異(師古曰厭/音一涉反)上然之以問丞相丞
相嘉對曰臣聞動民以行不以言應天以實不以文下
民微細猶不可詐况於上天神明而可欺哉天之見異
所以敕戒人君(師古曰見/謂顯示也)欲令覺悟反正推誠行善民
心説而天意得矣(師古曰説/讀曰悦)辯士見一端或妄以意傅
著星歴(師古曰傅讀曰/附著音治畧反)虚造匈奴烏孫西羌之難謀動
干戈設為權變非應天之道也守相有辠(鄧展曰郡/守諸侯相)車
馳詣闕交臂就死恐懼如此而談説者云動安之危(師/古)
(曰之徃也言揺動安全之計徃就危殆也/○劉攽曰云當疊云云二字即上所説也)辯口快耳(師/古)
(曰苟快聽/者之耳)其實未可從夫議政者苦其讇諛傾險辯慧
深刻也(師古曰讇/古謟字)讇諛則主德毁傾險則下怨恨辯慧
則破正道深刻則傷恩惠昔秦繆公不從百里奚蹇叔
之言(師古曰繆/讀曰穆)以敗其師(師古曰謂/敗於殽)悔過自責疾詿誤
之臣思黄髪之言(師古曰語/在秦誓)名埀於後世唯陛下觀覽
古戒反覆參考無以先入之語為主(師古曰先入謂躬/先為此計入於帝)
(耳/)上不聽遂下詔曰間者災變不息盗賊衆多兵革之
徵或頗著見(師古曰/謂𤣥象)未聞將軍惻然深以為意簡練戎
士繕脩干戈(師古曰/繕補也)器用盬惡(鄧展曰盬不堅牢也/師古曰音公戸反)孰
當督之(師古曰督/視察也)天下雖安忘戰必危將軍與中二千
石舉明習兵法有大慮者各一人將軍二人詣公車(師/古)
(曰堪為將軍者必舉二人○劉攽曰將軍二人/但謂令將軍舉二人中二千石一人耳顔失之)就拜孔
鄉侯傅晏為大司馬衞將軍陽安侯丁明又為大司馬
票騎將軍是日日有食之董賢因此沮躬晏之䇿後數
日收晏衛將軍印綬而丞相御史奏躬辠過上繇是惡
躬等(師古曰繇/讀與由同)下詔曰南陽太守方陽侯寵素亡亷聲
有酷惡之資毒流百姓左曹光禄大夫宜陵侯躬虚造
詐諼之䇿(師古曰諼詐辭/也音虚遠反)欲以詿誤朝廷皆交遊貴戚
趨權門為名其免躬寵官遣就國躬歸國未有第宅寄
居丘亭(張晏曰丘亭野亭名師/古曰此説非也丘空也)姦人以為侯家富常夜
守之(師古曰謂欲/盜之伺其便)躬邑人河内掾賈惠徃過躬教以祝
盜方以桑東南指枝為匕(師古曰桑東/南出之枝)畫北斗七星其
上躬夜自被髪立中庭向北斗(師古曰被/音皮義反)持匕招指祝
盜(師古曰或招或指/所以求福排禍也)人有上書言躬懷怨恨非笑朝廷
所進候星宿視天子吉凶與巫同祝詛上遣侍御史廷
尉監逮躬繫雒陽詔獄欲掠問躬仰天大謼(師古曰謼/古呼字音)
(火故反○宋祁曰浙/本躬字下更有躬字)因僵仆吏就問云咽已絶(師古曰/咽喉嚨)
(音一/千反)血從鼻耳出食頃死黨友謀議相連下獄百餘人
(師古曰親/黨及朋友)躬母聖坐祠竈祝詛上大逆不道聖棄市妻
充漢與家屬徙合浦躬同族親屬素所厚者皆免廢錮
(師古曰終/身不得仕)哀帝崩有司奏方陽侯寵及右師譚等皆造
作姦謀罪及王者骨肉雖蒙赦令不宜處爵位在中土
皆免寵等徙合浦郡初躬待詔數危言高論自恐遭害
著絶命辭曰𤣥靈泱鬱將安歸兮(師古曰泱鬱盛/貌泱音烏朗反)鷹隼
横厲鸞徘徊兮(師古曰厲疾飛也鸞神鳥也赤靈之精/赤色五采雞形鳴中五音徘徊謂不得)
(其所/也)矰若浮猋動則機兮(師古曰矰弋射矢也猋疾風/也言繒弋張設其疾若風動)
(則機發猋/音必遥反)叢棘􁚌􁚌曷可棲兮(師古曰􁚌􁚌衆盛貌音/仕山反○宋祁曰􁚌當)
(作/棧)發忠忘身自繞罔兮寃頸折翼庸得往兮(應劭曰雖/寃頸折翼)
(庸得不徃也張晏曰䧟於讒人之網/何用得去也師古曰寃屈也張説是)涕泣流兮萑蘭(張/晏)
(曰萑蘭草名也蔓延於地有所依憑則起躬怨哀帝不/用己為大臣以致治也臣瓚曰萑蘭泣涕闌干也師古)
(曰瓚説是/萑音完)心結愲兮傷肝(師古曰結愲亂也/孟康曰愲音骨)虹蜺曜兮
日微(張晏曰虹蜺邪陰之氣而有照曜以/蔽日月云讒言流行忠良浸微也)孽杳冥兮未
開(如淳曰虹蜺覆日光明謂之孽/師古曰孽邪氣也音牛列反)痛入天兮鳴謼寃際
絶兮誰語(張晏曰躬自以被讒枉而與君絶也師古曰/鳴謼者以鳥自喻也誰語言無所告語也謼)
(音火故反語/音牛助反)仰天光兮自列招上帝兮我察(張晏曰上/帝天也招)
(呼也師古曰列/謂陳列其本心)秋風為我唫浮雲為我陰(師古曰唫/古吟字)嗟
若是兮欲何留(師古曰言變故如/是何用久留而生)撫神龍兮㩜其湏(師/古)
(曰㩜與擥同/謂執持之)游曠廻兮反亡期(師古曰言一死不可復/生○宋祁曰姚本廻作)
(迥/)雄失據兮世我思(師古曰雄謂君上也據謂尊/位也言上失所據乃思我耳)後數
年乃死如其文
贊曰仲尼惡利口之覆邦家(應劭曰事/具論語)蒯通一説而䘮
三雋(應劭曰亨酈食其/敗田横驕韓信也)其得不亨者幸也伍被安於危
國身為謀主忠不終而詐讎(李奇曰詐為王畫䇿而讎/見納也師古曰讎讀曰售)
(謂被初忠於漢而不能終為王畫詐偽之䇿/而見納用也○宋祁曰注文售姚本作□)誅夷不亦
宜乎書放四罪(師古曰謂流共工放驩兠/竄三苖殛鯀也事見虞書)詩歌青蠅(師/古)
(曰小雅青蠅之詩也其首章曰營營青蠅止於樊愷悌/君子無信讒言蓋蠅之為蟲毁汙白黑以喻佞人變亂)
(善/惡)春秋以來禍敗多矣昔子翬謀桓而魯隱危(應劭曰/公子翬)
(謂隱公曰吾將為君殺桓公以我為太宰公曰/為其少故今將授之矣翬懼反譖隱公而殺之)欒書搆
郤而晉厲弑(應劭曰變書使楚公子茷語厲公曰鄢陵/之戰郤至以為必敗欲奉孫周以代君也)
(公信之而滅三卻欒書因以反弑厲/公○宋祁曰注文孫周姚本作孫同)豎牛奔仲叔孫卒
(張晏曰牛叔孫穆子之孽子也仲正妻子也牛/讒仲叔孫怒而逐之奔齊叔孫病牛餓殺之)郈伯毁
季昭公逐(張晏曰郈昭伯毁季平子於昭/公昭公伐平子不勝因出奔齊)費忌納女楚
建走(應劭曰楚平王為太子建娶於秦無忌曰秦女美/甚勸王自納之因而構焉云其怨望今將畔令王)
(殺/之)宰嚭譖胥夫差䘮(應劭曰吳將伐齊子胥諫之宰嚭/曰伍胥自以先王謀臣心常鞅鞅)
(臨事沮大衆冀國之敗夫差大怒/賜之屬鏤之劒其明年越滅吳)李園進妹春申斃(張/晏)
(曰李園春申君之舍人也進其妹於春申君已有身使/妹謂春申君曰楚王無子百年之後將立兄弟君用事)
(日久多失禮於王之兄弟兄弟誠立禍將及身今妾有/子人莫知若進妾於王後若生男則君之子為王也春)
(申君乃言之王召入之遂生男立為太子後/孝烈王薨李園害春申君之寵乃刺殺之)上官訴屈
懷王執(張晏曰屈平忠而有謀為上官子蘭所譖見放/逐後秦昭誘懷王會於武闗遂執以歸卒死於)
(秦/)趙高敗斯二世縊(張晏曰趙高譖殺李斯而代其位/乃使其壻閻樂攻二世於望夷宮)
(乞為黔首不/聽乃縊而死)伊戾坎盟宋痤死(李奇曰伊戾為太子傅/無寵欲敗太子言與楚)
(客盟謀宋詐㰱血加盟書以證之/公以故殺痤師古曰痤音在戈反)江充造蠱太子殺息
夫作姦東平誅皆自小覆大繇疎陷親可不懼哉可不
懼哉(師古曰覆音芳/福反繇與由同)
　
　前漢書卷四十五
　前漢書卷四十五考證
蒯通傳孟賁之狐疑不如童子之必至○童子史記作
　庸夫又孟賁句上史記有騏驥之跼躅不如駑馬之
　安歩二句
伍被傳非直章邯揚熊也○按揚應作楊楊熊秦將見
　高紀
贊欒書搆郤注應劭曰欒書使楚公子茷云云○楚公
　子茷晉語作楚王子發鉤
　
　
　
　
　
　
　
　前漢書卷四十五考證
欽定四庫全書
　前漢書卷四十六
　　漢　　蘭　　　臺　　令　　