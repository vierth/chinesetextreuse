
　資治通鑑卷一百七十五　宋　司馬光　撰
　　　　　　　　　　　　　　胡三省　音注
　陳紀九(起重光赤奮若盡/昭陽單閼凡三年)
　　高宗宣皇帝下之下
太建十三年春正月壬午以晉安王伯恭為尚書左僕
射吏部尚書袁憲為右僕射憲樞之弟也　周改元大
定　二月甲寅隋王始受相國百揆九錫(自初命至是/五十一日乃)
(受/)建臺置官(置百/官也)丙辰詔進王妃獨孤氏為王后世子勇
為太子開府儀同大將軍庾季才勸隋王宜以今月甲
子應天受命(庾季才持正於宇文䕶擅權之時而勸進/於楊氏革命之日巫史之學自信其術耳)
(非胸中眞/有所見也)太傅李穆開府儀同大將軍盧賁亦勸之於
是周主下詔遜居别宮甲子命兼太傅把公椿奉册大
宗伯趙煚奉皇帝璽紱禪位于隋(册册書也周制皇帝/八璽有神璽有傳國)
(璽皆寳而不用神璽明受之於天傳國璽明受之於運/皇帝負扆則置神璽於筵前之右置傳國璽於筵前之)
(左又有六璽其一皇帝行璽封命諸侯及三公用之其/二皇帝之璽與諸侯及三公書用之其三皇帝信璽發)
(諸夏之兵用之其四天子行璽封命蕃國之君用之其/五天子之璽與蕃國之君書用之其六天子信璽徵蕃)
(國之兵用之六璽皆白玉為之方一寸五分高寸螭虎鈕/梁敬帝太平元年周閔帝受魏禪五主二十四年而亡)
(隋主本襲封隨公故國號曰隋以周齊不遑寧處故去/辶作隋以辶訓走故也辶音綽煚俱永翻璽斯氏翻紱)
(音/弗)隋主冠逺遊冠(逺遊冠制似通天冠而前無山述有/展筩横于冠前皇太子及王者後諸)
(王服之主/冠古玩翻)受册璽改服紗㡌黄袍(紗㡌白紗㡌也名高/頂帽皇帝服絳紗袍)
(志曰開皇初高祖常服烏紗㡌紀云秋七/月上始服黄百寮畢賀蓋以黄為常服)入御臨光殿
服衮冕如元㑹之儀(元㑹正旦大朝㑹也文物充庭羣/官各入就位再拜上公一人詣西)
(階解劒升賀降階帶劒復位而拜羣/官在位者又再拜搢笏三稱萬歲)大赦改元開皇命
有司奏册祀于南郊(告天以/受命)遣少冡宰元孝矩代太子
勇鎭洛陽(少冡宰當/作小冡宰)孝矩名矩以字行天賜之孫也(按/隋)
(書元孝矩傳祖修義不言以字行汝隂王/天賜當魏太和之世距此時百餘年當考)女為太子妃
少内史崔仲方勸隋主除周六官(周定六官事始一百六/十六卷梁敬帝紹泰)
(元年少内史/當作小内史)依漢魏之舊從之置三師三公及尚書門
下内史祕書内侍五省(隋志三師不主事不置府僚蓋/與天子坐而論道者也三公參)
(議國之大事依後齊置府僚無其人則闕祭祀則太尉/亞獻司徒奉俎司空行掃除其位多曠皆攝行事尋省)
(府及僚佐置公則坐於尚書都省朝之衆務總歸於臺/閣尚書省事無不總置令左右僕射各一人總吏部禮)
(部兵部都官度支工部六曹事屬官左右丞各一人都/事八人分司管轄六曹尚書分統三十六侍郎各司曹)
(務直宿禁省如漢之制門下省置納言給事黄門侍郎/散騎常侍侍郎通直員外諫議大夫等官内史省置監)
(令侍郎舍人等官祕書省置監丞郎等官領著作太史/二曹内史省即中書省避武元諱改曰内史門下内史)
(二省主出納朝直代言猶有職事祕/書省較優閑内侍省則皆宦官也)御史都水二臺(御/史)
(臺置大夫治書侍御史侍御史殿内侍御史監察御史/等官都水臺置使者及丞參軍河堤謁者又領掌船局)
(及諸津都水尉/津尉丞長等官)太常等十一寺(太常光禄衛尉宗正太/僕大理鴻臚司農太府)
(九寺並置卿少卿丞主簿録事等員國子寺置祭酒屬/官有主簿録事國子太學四門書等學各置博士助教)
(將作寺置大匠丞主簿/録事統左右校署令)左右衛等十二府(左右衛左右/武衛左右武)
(候左右領左右左右監門左右領軍各置大將軍將軍/長史司馬録事功倉兵騎等曹參軍法曹鎧曹行參軍)
(行參軍/等員)以分司統職又置上柱國至都督十一等勲官
以酬勤勞(隋採後周之制置上柱國柱國上大將軍大/將軍上開府儀同三司開府儀同三司上儀)
(同三司儀同三司大都督/帥都督都督總十一等)特進至朝散大夫七等散官
(特進左右光禄大夫金紫光禄大夫銀青光禄大夫/朝議大夫朝散大夫總七等朝直遥翻散悉亶翻)以
加文武官之有徳聲者改侍中為納言(以考諱忠故改/侍中為納言)
以相國司馬高熲為尚書左僕射兼納言(熲古迥翻/射音夜)相
國司録京兆虞慶則為内史監兼吏部尚書相國内郎
李徳林為内史令乙丑追尊皇考為武元皇帝(相息亮/翻相國)
(内郎相國府從事中郎避諱改/為内郎皇考周隨國桓公楊忠)廟號太祖皇妣呂氏為
元明皇后丙寅修廟社(時自高祖以下置四親廟同殿/異室而已無受命之祧社稷並)
(列于含光/門内之右)立王后獨孤為皇后(獨孤之下/逸氏字)王太子勇為
皇太子丁卯以太尉趙煚為尚書右僕射己巳封周靜
帝為介公(煚居永翻周主雖禪死乃有謚/通鑑先以謚書之介古國名)周氏諸王皆
降爵為公初劉鄭矯詔以隋主輔政(劉鄭劉昉鄭譯也矯/詔事見上卷上年)
楊后雖不預謀然以嗣子幼冲恐權在它族聞之甚喜
後知其父有異圖意頗不平形於言色及禪位憤惋逾
甚(嗣祥吏翻/惋烏慣翻)隋主内甚愧之改封樂平公主(樂平郡公/主五代志)
(太原郡樂平縣舊/置樂平郡樂音洛)乆之欲奪其志公主誓不許乃止隋
主與周載下大夫北平榮建緒有舊(載下逸師字後周/置載師之官屬地)
(官有中大夫有下大夫北平郡治盧/龍榮姓出周榮公莊子有榮啟期)隋主將受禪建緒
為息州刺史(五代志汝南郡新息縣後魏置東豫州梁/改西豫州又改淮州東魏復曰東豫州後)
(周改曰/息州)將之官隋主謂曰且躊躇(躊直由翻躇陳/如翻住足也)當共
取富貴建緒正色曰明公此㫖非僕所聞及即位來朝
帝謂之曰卿亦悔不(朝直遥翻/不讀曰否)建緒稽首曰臣位非徐
廣情類楊彪(稽音啟徐廣事見一百一十九卷宋高祖/永初元年楊彪事見六十九巻魏文帝黄)
(初二/年)帝笑曰朕雖不曉書語亦知卿此言不遜上柱國
竇毅之女聞隋受禪自投堂下撫膺太息曰恨我不為
男子救舅氏之患(撫與拊同拍也膺胸也/太息憤而舒氣長也)毅及襄陽公
主掩其口曰汝勿妄言滅吾族毅由是竒之及長以適
唐公李淵淵昞之子也(昞周柱國李虎之子李淵始/見于此長知兩翻昞音丙)虞
慶則勸隋主盡滅宇文氏髙熲楊惠亦依違從之(依違/者不)
(敢言其不可而/心不以為可)李徳林固爭以為不可隋主作色曰君
書生不足與議此於是周太祖孫譙公乾惲冀公絢(惲/於)
(粉翻絢/許縣翻)閔帝子紀公湜(湜常/職翻)明帝子酆公貞宋公實高
祖子漢公賛秦公贄曹公允道公充蔡公兑荆公元宣
帝子萊公衍郢公術皆死(通鑑書宣帝子衍始終備但/目録書大成元年立太子衍)
(亦自/背馳)徳林由此品位不進　乙亥上耕藉田(藉在/亦翻)　隋
主封其弟邵公慧為滕王安公爽為衛王(邵安皆以/州為封國)子
鴈門公廣為晉王俊為秦王秀為越王諒為漢王　隋
主賜李穆詔曰公既舊徳且又父黨(李穆與隋主之父/忠比肩事周皆為)
(功/臣)敬惠來㫖義無有違(謂穆勸之/受命也)即以今月十三日恭
膺天命(孔安國曰/膺當也)俄而穆入朝(自并州入朝/朝直遥翻)帝以穆為
太師賛拜不名子孫雖在襁褓(襁居兩翻負兒衣/褓博抱翻抱兒衣)悉拜
儀同一門執象笏者百餘人(隋志曰案禮笏諸侯以象/凡有指畫於君前用笏受)
(命書於笏笏畢用也五經要義曰所以紀事防忽忘禮/圖云度二尺有六寸中博二寸其殺六分去一晉宋以)
(來謂之手板此乃不經今還謂之笏以法古名自西魏/以降五品以上通用象牙六品以下兼用竹木笏呼骨)
(翻/)貴盛無比又以上柱國竇熾為太傅幽州摠管于翼為
太尉李穆上表乞骸骨(人臣致身以事君身非已有故/求閑者自言乞骸骨上時掌翻)
詔曰呂尚以期頥佐周(記百年曰期頥呂尚遇文王年/八十矣佐文王以及武王則是)
(期頥之/年也)張蒼以華皓相漢(華皓謂白首也張蒼免相後/口中無齒食乳年百餘歲乃)
(卒/)高才命世不拘常禮仍以穆年耆敕蠲朝集(蠲免也朝/集猶言朝)
(㑹也朝/直遥翻)有大事就第詢訪(用古人欲有謀焉則就之之/意隋主姑以是恩李穆耳非)
(欲與之大/有為也)美陽公蘇威(美陽古縣名漢晉屬扶風五代/志不見蓋已省廢姑以古縣名)
(封爵/之耳)綽之子也(蘇綽佐宇文/泰以興周)少有令名周晉公䕶强以
女妻之(少詩照翻强其/兩翻妻七細翻)威見䕶專權恐禍及已屏居山
寺以諷讀為娯(屏必/郢翻)周高祖聞其賢除車騎大將軍儀
同三司(騎竒/寄翻)又除稍伯下大夫(稍所/教翻)皆辭疾不拜宣帝
就除開府儀同大將軍隋主為丞相高熲薦之隋主召
見與語大悦居月餘聞將受禪遁歸田里(觀蘇威之初/其立身何可)
(議哉至于末節展轉于宇文化及李密王世/充之朝何其可鄙也君子是以知令終之難)熲請追之
(追者尋其/後而召之)隋主曰此不欲預吾事耳置之及受禪徵拜
太子少保追封其父為邳公(邳亦以州名為/公國少始照翻)以威襲爵
　丁丑隋以晉王廣為并州摠管三月戊子以上開府
儀同三司賀若弼為呉州摠管鎭廣陵(考異曰隋書帝/紀云楚州今從)
(弼/傳)和州刺史河南韓擒虎為廬州摠管鎭廬江(廣陵為/呉州仍)
(周舊也歷陽為和州仍齊舊也隋書韓擒虎河東垣人/河南當作河東五代志廬江郡梁置南豫州又改合州)
(開皇初改廬州蓋梁之南豫合州皆治合肥合州因合/肥而名也廬江在合肥東五十里既徙治廬江故以廬)
(名州若/人者翻)隋主有并吞江南之志問將帥於高熲(將即亮/翻帥所)
(類/翻)熲薦弼與擒虎故置於南邊使潜為經略戊戌以太
子少保蘇威兼納言度支尚書(度支尚書統度支戸部/金部倉部度徒洛翻)
初蘇綽在西魏以國用不足制征税法頗重(後周太祖/作相置載)
(師掌任土之法辨夫家田里之數㑹六畜車乗之稽審/賦役斂弛之節制畿疆修廣之域頒施惠之要審牧産)
(之政司均掌田里之政令凡人口十已上宅五畆口九/已上宅四畆口五已下宅三畆有室者田百四十畆丁)
(者田百畆司賦掌功賦之政令凡人自十八以至六十/有四與輕癃者皆賦之其賦之法有室者歲不過絹一)
(疋綿八兩粟五斛丁者半之其非桑土有室者布一疋/麻十斤丁者又半之豐年則全賦中年半之下年一之)
(皆以時徵焉若艱荒凶札則不徵其賦又有市門之税/自今觀之亦不為重矣而蘇綽猶望後之人弛之可謂)
(有志于/民矣)既而歎曰今所為者譬如張弓非平世法也後
之君子誰能弛之威聞其言每以為己任至是奏減賦
役務從輕簡隋主悉從之(蘇威為度支尚書/居可言可行之地)漸見親重
與高熲參掌朝政(朝直/遥翻)帝嘗怒一人將殺之威入閤進
諫帝不納將自出斬之威當帝前不去帝避之而出威
又遮止帝拂衣而入良乆乃召威謝曰公能若是吾無
憂矣賜馬二匹錢十餘萬尋復兼大理卿京兆尹御史
大夫本官悉如故治書侍御史安定梁毗以威兼領五
職(漢宣帝幸宣室齋居決事令侍御史二人治書侍側/魏晉因别置治書侍御史安定郡涇州五職納言度)
(支尚書大理卿京兆尹/御史大夫也治平聲)安繁戀劇無舉賢自代之心抗
表劾威(劾戸慨翻/又戸得翻)帝曰蘇威朝夕孜孜(孜孜不/怠也)志存逺
大何遽迫之因謂朝臣曰蘇威不値我無以措其言我
不得蘇威何以行其道楊素才辯無雙至於斟酌古今
助我宣化非威之匹也(匹偶/也)威若逢亂世南山四皓豈
易屈哉(四皓東園公綺里季夏黄公甪里先生遭秦之/亂隠于商山鬚眉皓白故曰四皓商山在長安)
(南故曰南山隋主以蘇威隠/遯於周世故云然易以豉翻)威嘗言於帝曰臣先人每
戒臣云(先人謂/威父綽)唯讀孝經一卷足以立身治國何用多
為帝深然之(治直之/翻下同)高熲深避權勢上表遜位(上時/掌翻)讓
於蘇威帝欲成其美(成其讓/賢之美)聽解僕射數日帝曰蘇威
高蹈前朝(前朝謂周朝高蹈謂其隠遯不仕蹈踐/也履也高蹈言踐履之高朝直遥翻)熲能
推舉吾聞進賢受上賞(漢武帝詔曰進賢受上賞/蔽賢蒙顯戮古之道也)寧可
使之去官命熲復位熲威同心協賛政刑大小帝無不
與之謀議然後行之故革命數年天下稱平太子左庶
子盧賁以熲威執政心甚不平時柱國劉昉亦被踈忌
賁因諷昉及上柱國元諧李詢華州刺史張賓等謀黜
熲威(五代志京兆郡鄭縣後魏置東雍州并華山郡/西魏改曰華州昉甫兩翻被皮義翻華戸化翻)五
人相與輔政又以晉王廣有寵於帝私謂太子曰賁欲
數謁殿下(數所/角翻)恐為上所譴願察區區之心謀洩帝窮
治其事(治直/之翻)昉等委辠於賓賁公卿奏二人當死帝以
故舊不忍誅並除名為民(二人皆翼戴隋主于潜躍者/也張賓道上也隋主作輔賓)
(自言洞曉星厯盛言有代謝之徵且言上儀/表非大臣之相由是大被知遇常在幕府)庚子隋詔
前代品爵皆依舊不降(此普謂中/外官也)　丁未梁主遣其弟太
宰巖入賀于隋(賀受/命也)　夏四月辛巳隋大赦戊戌悉放
太常散樂為民仍禁雜戲(後齊之季有散樂周天元即/位悉徵詣長安𨽻太常隋今)
(放/之)　散騎常侍韋鼎兼通直散騎常侍王瑳聘于周(散/悉)
(亶翻騎竒寄翻瑳/七何翻又七可翻)辛丑至長安隋已受禪隋主致之介
國(説文致送詣也/周主時封介公)　隋主召汾州刺史韋冲為兼散騎
常侍(五代志文城郡東魏置南汾/州後周改為汾州散悉亶翻)時發稽胡築長城(按/隋)
(紀時修築長/城二旬而罷)汾州胡千餘人在塗亡叛帝召冲問計對
曰夷狄之性易為反覆(易以/䜴翻)皆由牧宰不稱之所致(稱/尺)
(證/翻)臣請以理綏靜可不勞兵而定帝然之命冲綏懐叛
者月餘皆至並赴長城之役冲夐之子也(夐見一百六/十七巻周高)
(祖永定/三年)　五月戊午隋封邘公雄為廣平王(按隋書此/即䢴公惠)
(也改名雄開皇中改封清漳王仁夀初改封安徳王大/業中從征吐谷渾還進封觀王薨謚曰徳後所謂觀徳)
(王雄者是也邘/當作䢴音寒)永康公𢎞為河間王(永康縣公也五代/志清化郡永穆縣)
(梁置曰/永康)雄高祖之族子也　隋主潜害周靜帝而為之
舉哀(為于/偽翻)葬于恭陵以其族人洛為嗣六月癸未隋詔
郊廟冕服必依禮經(隋制冕服採用東齊之法乗輿衮/冕垂白珠十有二旒以組為纓色)
(如其綬黈纊充耳玉笄𤣥衣纁裳衣山龍華蟲火宗彝/五章裳藻粉米黼黻四章衣重宗彝裳重黼黻為十二)
(等衣褾領織成升龍白紗内單黼領青褾襈裾革帶玉/鈎䚢大帶素帶朱裏紕其外上以朱下以緑韍隨裳色)
(龍火山三章鹿盧玉具劒火珠鏢首白玉雙佩𤣥組雙/大綬六采𤣥黄青白縹緑純𤣥質長二丈四尺五百首)
(廣一尺小雙綬長二尺六寸色同大綬而首半之間施/三玉環朱韈赤舄舄加金飾凡綬先合單紡為一絲絲)
(四為一扶扶五為一首首五成一文褾皮小翻襈雛免/翻䚢丑例翻又敕列翻紕音卑縁也鏢紕招翻説刀削)
(末銅也縹匹沼/翻紡甫罔翻)其朝㑹之服旗幟犧牲皆尚赤(隋自以/為得火)
(徳故尚赤色朝直遥/翻下同幟昌志翻)戎服以黄常服通用雜色秋七月
乙卯隋主始服黄百僚畢賀于是百官常服同於庶人
皆著黄袍(著則/咯翻)隋主朝服亦如之唯以十三鐶帶為異
　八月壬午隋廢東京官(周徙相州六府於東京事見/一百七十三卷大建十一年)
　吐谷渾寇凉州(凉州武威郡吐從/暾入聲谷音浴)隋主遣行軍元帥
樂安公元諧等步騎數萬擊之諧擊破吐谷渾於豐利
山(豐利山在青海東帥/所類翻騎竒寄翻)又敗其太子可博汗於青海(青/海)
(在吐谷渾國都伏俟城之東十五里周迴千餘里中有/小山唐時謂之龍駒島敗補邁翻可從刋入聲汗音寒)
俘斬萬計吐谷渾震駭其王侯三十人各帥所部來降
吐谷渾可汗夸呂帥親兵逺遁(帥讀曰率/降戶江翻)隋主以其高
寧王移兹裒為河南王(裒薄/侯翻)使統降衆以元諧為寧州
刺史(五代志北地郡後魏置/豳州西魏改為寧州)畱行軍摠管賀婁子幹鎭
凉州　九月庚午將軍周羅睺攻隋故墅拔之(故墅當/作胡墅)
(胡墅在大江北岸對石/頭城睺音侯墅承與翻)蕭摩訶攻江北　隋奉車都尉
于宣敏(漢武帝置三都尉/奉車駙馬騎也)奉使巴蜀還(使疏吏翻還/音旋又如字)奏
稱蜀土沃饒人物殷阜周徳之衰遂成戎首(謂王謙以/益州起兵)
(也/)宜樹建藩屏封殖子孫(屏必/郢翻)隋主善之辛未以越王
秀為益州總管改封蜀王(為秀在蜀以奢/僣得罪張本)宣敏謹之孫
也(于謹周/之功臣)　隋以上柱國長孫覽元景山並為行軍元
帥(長知兩翻/帥所類翻)發兵入寇命尚書左僕射高熲節度諸軍
　初周齊所鑄錢凡四等及民間私錢名品甚衆(五代/志齊)
(文宣受禪改鑄常平五銖重如其文其錢甚貴且制造/甚精至乾明皇建之間往往私鑄鄴中用錢有赤熟青)
(熟細眉赤生之異河南所用有青薄鉛錫之别青齊徐/兖梁豫州輩類各殊武平已後私鑄轉甚或以生鐵和)
(銅至于齊亡卒不能禁後周之初尚用魏錢及武帝保/定元年乃更鑄布泉之錢以一當五與五銖並行時梁)
(益之境又雜用古錢交易河西諸郡或用西域金銀之/錢而官不禁建徳三年更鑄五行大布錢以一當十與)
(布泉並行五年以布泉漸賤遂廢之齊平已後山東猶/雜用齊氏舊錢宣帝大象元年又鑄永通萬國錢以一)
(當干與五行大布及/五銖凡三品並用)輕重不等隋主患之更鑄五銖錢
背面肉好皆有周郭(錢之文為面其漫為背錢體為肉/錢孔為好外圓周之以規内方周)
(之以矩曰周郭更工衡/翻肉而牧翻好虛到翻)每一千重四斤二兩悉禁古錢
及私錢置樣於闗不如樣者没官銷毁之自是錢幣始
壹民間便之　隋鄭譯以上柱國歸第賞賜豐厚譯自
以被疎呼道士醮章祈福(道士有消災度厄之法依隂/陽五行數術推人年命書之)
(如章表之儀并具贄幣燒香陳讀云奏上天曹請為除/厄謂之上章夜中於星辰之下陳設酒果䴵餌幣物歴)
(祀天皇太乙五星列宿為書如上章之/儀以奏之名為醮被皮義翻醮子肖翻)為婢所告以為
巫蠱譯又與母别居為憲司所劾(憲司御史臺官劾/户槩翻又戸得翻)由
是除名隋主下詔曰譯若畱之於世在人為不道之臣
戮之於朝入地為不孝之鬼有累幽顯無所置之(朝直/遥翻)
(累力/瑞翻)宜賜以孝經令其熟讀仍遣與母共居　初周法
比於齊律煩而不要隋主命高熲鄭譯及上柱國楊素
率更令裴政等(太子率更令魏晉之制主宮殿門户及/掌罰事職如光禄勲衛尉隋制掌伎樂)
(漏刻率如字/更工衡翻)更加修定政練習典故達於從政乃采魏
晉舊律下至齊梁沿革重輕(累世循襲者為㳂/中有變更者為革)取其折
衷(衷竹/仲翻)時同修者十餘人凡有疑滯皆取決於政于是
去前世梟轘及鞭法(梟者斬首掛之木上轘者車裂于/市梁制有制鞭法鞭常鞭凡三等)
(之差制鞭生革廉成法鞭生革去廉常鞭熟靼不去廉/皆作鶴頭紐長一尺一寸梢長二尺七寸廣三寸靶長)
(二尺五寸去羌呂翻梟古/堯翻轅户闗翻又戸慣翻)自非謀叛以上無收族之罪
始制死刑二絞斬流刑三自二千里至三千里(按隋志/流刑三)
(有千里千五百里二千里應配者一千里居作二年一/千五百里居作二年半二千里居作三年應住居作者)
(三流俱役三年近流加杖一百一等加/三十此云自二千里至三千里不同)徒刑五自一年
至三年(徒刑有一年有一年半有/二年有二年半有三年)杖刑五自六十至百
笞刑五自十至五十又制議請減贖官當之科以優士
大夫(議即周禮八議之法請者凡在八議之科則請之/減者官品第七已上犯罪皆例減一等其品第九)
(已上犯者聽贖應贖者皆以銅代絹贖銅一斤為負負/卜為殿笞十者銅一斤加至杖百則十斤徒一年贖銅)
(二十斤每等則加銅十斤三年則六十斤矣流一千里/贖銅八十斤每等則加銅十斤二千里則百斤矣二死)
(皆贖銅百二十斤犯私罪以官當徒者五品以上一官/當徒二年九品以上一官當徒一年當流者三流同比)
(徒三年若犯公罪者徒各加一年當流者各加一等其/累徒過九年者流三千里孔穎達曰古之贖罪用銅漢)
(始改用黄金但少其斤兩令與銅相敵後魏以/金難得令金一兩收絹十匹隋復依古贖銅)除前世
訊囚酷法考掠不得過二百(時有司用前世訊囚之法/用大棒束杖車輻鞵底壓)
(踝杖桄之屬考擊/也掠音亮笞也)枷杖大小咸有程式民有枉屈縣不
為理者聽以次經郡及州若仍不為理聽詣闕伸訴(枷/居)
(牙翻為/于為翻)冬十月戊子始行新律詔曰夫絞以致斃斬則
殊形(夫音/扶)除惡之體於斯已極梟首轘身義無所取不
益懲肅之理徒表安忍之懐(忍殘忍也安忍安/于為殘忍之事)鞭之為
用殘剥膚體徹骨侵肌(徹敕/列翻)酷均臠切雖云往古之式
(舜典曰鞭作官刑/故云往古之式)事乖仁者之刑梟轘及鞭並令去之
貴帶礪之書不當徒罸(令力丁翻使也去羌呂翻漢高/帝分封功臣與之剖符作誓曰)
(使黄河如帶泰山若礪/國以永存爰及苗裔)廣軒冕之䕃旁及諸親(服冕乗/軒貴仕)
(也/)流役六年改為五載(載作/亥翻)刑徒五歲變從三祀(祀亦/年也)
其餘以輕代重化死為生條目甚多備於簡策雜格嚴
科並宜除削自是法制遂定後世多遵用之(宋朝所行/之刑統舊)
(所傳/者也)隋主嘗怒一郎於殿前笞之諫議大夫劉行本進
曰此人素清其過又小願少寛之(笞丑之翻/少詩沼翻)帝不顧行
本於是正當帝前曰陛下不以臣不肖置臣左右臣言
若是陛下安得不聽若非當致之於理(送詣大理/寺治其罪)因置
笏於地而退帝斂容謝之遂原所笞者行本璠之兄子
也(劉璠自梁入西魏見一百六十四卷梁元/年承聖元年笞丑之翻璠音煩又扶元翻)獨孤皇后
家世貴盛(后父獨孤信仕西魏以及周列於元/功后姊為周明帝后女為周宣帝后)而能謙
恭雅好讀書(好呼/到翻)言事多與隋主意合帝甚寵憚之宮
中稱為二聖帝每臨朝(朝直遥/翻下同)后輒與帝方輦而進(方/輦)
(并兩/輦也)至閤乃止使宦官伺帝政有所失隨即匡諫(伺相/吏翻)
候帝退朝同反燕寢(朝直遥翻燕/寢燕居之寢)有司奏稱周禮百官
之妻命於王后請依古制后曰婦人與政或從此為漸
不可開其源也(與讀/曰預)大都督崔長仁后之中外兄弟也
犯法當斬帝以后故欲免其辠后曰國家之事焉可顧
私(焉於/䖍翻)長仁竟坐死后性儉約帝嘗合止利藥(泄瀉不/禁者曰)
(利合/音閤)須胡粉一兩宮内不用求之竟不得又欲賜柱國
劉嵩妻織成衣領宮内亦無之然帝懲周氏之失不以
權任假借外戚后兄弟不過將軍刺史帝外家呂氏濟
南人(五代志齊郡歴城縣/置濟南郡濟子禮翻)素微賤齊亡以來帝求訪不
知所在(齊之未亡濟南之地屬齊不/可得而求訪故齊亡始訪之)及即位始求得舅
子呂永吉追贈外祖雙周為太尉封齊郡公以永吉襲
爵永吉從父道貴性尤頑騃(從才用翻騃/五駭翻癡也)言詞鄙陋帝
厚加供給而不許接對朝士(朝直/遥翻)拜上儀同三司出為
濟南太守(守式/又翻)後郡廢終于家　壬辰隋主如岐州(隋/志)
(扶風郡舊/置岐州)岐州刺史安定梁彦光有惠政隋主下詔褒
美賜束帛及御傘(傘與繖同先盰翻/又蘇旱翻蓋也)以厲天下之吏乆
之徙相州刺史(相悉亮/翻下同)岐俗質厚彦光以靜鎭之奏課
連為天下最(奏課奏計帳/及輸籍也)及居相部如岐州法鄴自齊
亡衣冠士人多遷入闗唯工商樂户移實州郭(城外曰/郭釋名)
(郭廓也廓落/在城外也)風俗險詖好興謡訟(詖彼義翻/好呼到翻)目彦光為
著㡌餳(餳飴也餳軟而甘言彦光為人軟美如團餳特/著㡌耳孔穎達曰凡飴謂之餳闗東之通語也)
(方言曰餳謂之張皇或云/滑餹著則略翻餳徐盈翻)帝聞之免彦光官歲餘拜趙
州刺史(五代志趙郡大陸縣舊曰廣阿置殷州/及南鉅鹿郡後改南趙郡改州為趙州)彦光自
請復為相州帝許之豪猾聞彦光再來皆嗤之(嗤丑之/翻笑也)
彦光至發擿姦伏(擿他狄翻/發也動也)有若神明豪猾潛竄闔境
大治(治直/吏翻)於是招致名儒每鄉立學親臨策試褒勤黜
怠及舉秀才祖道於郊以財物資之於是風化大變吏
民感悦無復訟者(史因岐州之政終言彦光/歴刺他州事復扶又翻)時又有相
州刺史陳留樊叔畧有異政帝以璽書褒美班示天下
徵拜司農(按樊叔略傳徵拜/司農卿璽斯氏翻)新豐令房恭懿(新豐縣自/漢以來屬)
(京/兆)政為三輔之㝡帝賜以粟帛雍州諸縣令朝謁(雍於/用翻)
(朝直遥/翻下同)帝見恭懿必呼至榻前咨以治民之術累遷徳
州司馬(五代志平原郡開皇九/年置徳州治直之翻)帝謂諸州朝集使曰(隋/志)
(每元㑹諸州悉遣使赴京師/朝集謂之朝集使使疏吏翻)房恭懿志存體國愛養我
民此乃上天宗廟之所祐朕若置而不賞上天宗廟必
當責我卿等宜師範之因擢為海州刺史(海州東/海郡)由是
州縣吏多稱職百姓富庶(樊叔略房恭懿之被褒擢非/必皆是年事通鑑因梁彦光)
(事悉書於此以見開皇之治/以賞良吏而成稱尺證翻)　十一月丁卯隋遣兼散
騎侍郎鄭撝來聘(散悉亶翻騎竒/寄翻撝許為翻)　十二月庚子隋主
還長安復鄭譯官爵廣州刺史馬靖(廣州治/番禺)得嶺表人
心兵甲精練數有戰功(數所/角翻)朝廷疑之遣吏部侍郎蕭
引觀靖舉措諷令送質(朝直遥翻令力/丁翻質音致)外託收督賧物
(賧吐濫翻蠻蜑所輸貨物曰/賧一曰夷人以財贖罪曰賧)引至畨禺(畨禺音/潘愚)靖即遣
子弟入質　是歲隋主詔境内之民任聽出家仍令計
口出錢營造經像於是時俗隨風而靡民間佛書多於
六經數十百倍　突厥佗鉢可汗病且卒(厥九勿翻佗/徒何翻可從)
(刋入聲汗音/寒卒子恤翻)謂其子菴邏曰吾兄不立其子委位於我
(事見一百七十一卷太建四/年邏即佐翻突厥傳作菴羅)我死汝曹當避大邏便(大/邏)
(便者木杆之子杜佑曰突厥以勇徤者為莫賀弗肥麄/者為大羅便大羅便酒器也似角而麄短體貌似之故)
(以為號此官特貴/唯其子弟為之)及卒國人將立大邏便以其母賤衆
不服菴邏實貴(墮書作菴羅/母貴當從之)突厥素重之攝圖最後至
謂國人曰若立菴邏者我當帥兄弟事之(帥讀/曰率)若立大
邏便我必守境利刃長矛以相待攝圖長且雄勇國人
莫敢拒(攝圖為小可汗統東面部落又/逸可汗之子故長長知兩翻)竟立菴邏為嗣大
邏便不得立心不服菴邏每遣人詈辱之(詈力/智翻)菴邏不能制
因以國讓攝圖國中相與議曰四可汗子(四可汗謂逸可汗/及木杆可汗褥但)
(可汗佗/鉢可汗)攝圖㝡賢共迎之(在考異曰隋突厥傳云木杆/  位二十年卒佗鉢在位十)
(年卒按周傳魏廢帝二年三月科羅獻馬木杆猶未立建/徳二年佗鉢獻馬然則木杆以承聖二年立太建四年卒)
(佗鉢以其年立/十三年卒也)號沙鉢略可汗居都斤山菴邏降居獨洛
水稱第二可汗(都斤山獨洛水皆突厥中地名/第二可汗言其位次沙鉢略也)大邏便乃
謂沙鉢略曰我與爾俱可汗子各承父後爾今極尊我獨無
位何也沙鉢略患之以為阿波可汗還領所部又沙鉢略從
父玷厥居西面號達頭可汗(從才用翻玷丁/念翻厥九勿翻)諸可汗各統
部衆分居四面沙鉢略勇而得衆北方皆畏附之隋主既
立待突厥禮薄突厥大怨千金公主傷其宗祀覆滅日夜
言於沙鉢略請為周室復讐(遣千金公主嫁突厥見/上卷十二年為于偽翻)沙鉢
略謂其臣曰我周之親也今隋主自立而不能制復何面
目見可賀敦乎(復扶又翻突厥之君長/稱可汗其妻稱可賀敦)乃與故齊營州刺
史高寶寧合兵為寇隋主患之敕縁邊修保障峻長城命
上柱國武威隂夀鎭幽州京兆尹虞慶則鎭并州屯兵
數萬以備之初奉車都尉長孫晟送千金公主入突厥
(長知兩翻/晟成正翻)突厥可汗愛其善射畱之竟歲命諸子弟貴
人與之親友冀得其射法沙鉢略弟處羅侯號突利設
尤得衆心為沙鉢略所忌密託心腹隂與晟盟晟與之
遊獵因察山川形埶部衆彊弱靡不知之及突厥入寇
晟上書曰今諸夏雖安(上時掌翻/夏戸雅翻)戎虜尚梗興師致討
未是其時弃於度外又相侵擾(此二語明指出當時利/病今人多上書言時事)
(滕口/説耳)故宜密運籌策有以攘之(下方是/晟獻策)玷厥之於攝圖
兵彊而位下外名相屬内隙已彰鼓動其情必將自戰
又處羅侯者攝圖之弟姦多勢弱(言其心多奸巧/而形勢甚弱)曲取
衆心國人愛之因為攝圖所忌其心殊不自安迹示彌
縫實懐疑懼又阿波首鼠介在其間(漢書首/鼠兩端)頗畏攝圖
受其牽率(左傳牽/率老夫)唯彊是與未有定心今宜逺交而近
攻(史記范睢説/秦王之言)離彊而合弱通使玷厥説合阿波(使疏/吏翻)
(説輸芮翻今人言説合/二字説音如字合音閤)則攝圖迴兵自防右地(右地突/厥西面)
(地/也)又引處羅遣連奚霫(奚庫莫奚霫習/又一種霫音)則攝圖分衆還備
左方(左方突厥/東面地也)首尾猜嫌腹心離阻十數年後乗舋討
之(舋許/覲翻)必可一舉而空其國矣帝省表大悦(省悉/景翻)因召
與語晟復口陳形勢(復扶/又翻)手畫山川寫其虛實皆如指
掌帝深嗟異皆納用之遣太僕元暉出伊吾道詣達頭
賜以狼頭纛(太僕太僕卿也伊吾即漢伊吾盧之地突/厥之先狼種也子孫為君長牙門建狼頭)
(纛示不忘本/也纛徒到翻)達頭使來引居沙鉢略使上(使疏/吏翻)以晟為
車騎將軍出黄龍道(黄龍即和龍今黄龍府即其地/時為高寶寧所據騎竒寄翻)齎
幣賜奚霫契丹(奚本曰庫莫奚東部胡之種也為慕容/氏所破遺落竄匿松漠之間後稍强盛)
(霫匈奴之别種也居潢水北契丹之先與奚同種而異/類並為慕容氏所破俱竄松漠之間其後稍大居黄龍)
(之北數百里契欺訖/翻又音喫齎則兮翻)遣為鄉導(鄉讀/曰嚮)得至處羅侯所深
布心腹誘之内附(誘音/酉)反間既行(間古/莧翻)果相猜貳　始
興王叔陵太子之次弟也與太子異母母曰彭貴人叔
陵為江州刺史性苛刻狡險新安王伯固以善諧謔有
寵於上及太子(謔虚/約翻)叔陵疾之隂求其過失欲中之以
法(中竹/仲翻)叔陵入為揚州刺史事務多闗涉省閤(省閤謂/中書尚)
(書二/省)執事承意順㫖即諷上進用之微致違忤必抵以
大辠重者至殊死(身首異處為殊/死忤五故翻)伯固憚之乃謟求其
意叔陵好發古冡伯固好射雉(好呼到翻/射而亦翻)常相從郊野
大相欵狎因密圖不軌伯固為侍中每得密語必告叔
陵　十四年春正月己酉上不豫太子與始興王叔陵
長沙王叔堅並入侍疾叔陵隂有異志命典藥吏曰切
藥刀甚鈍可礪之甲寅上殂倉猝之際叔陵命左右於
外取劒左右弗悟取朝服木劒以進(朝服帶劒以為儀/飾非求其適用故)
(為木劒朝/直遥翻)叔陵怒(怒其不能/㑹已意)叔堅在側聞之疑有變伺
其所為(伺相/吏翻)乙卯小斂(斂力/贍翻)太子哀哭俯伏叔陵抽剉
藥刀斫太子中項(中竹/仲翻)太子悶絶于地母柳皇后走來
救之又斫后數下乳媪呉氏自後掣其肘(媪烏皓翻/掣昌列翻)太
子乃得起叔陵持太子衣太子自奮得免叔堅手搤叔
陵奪去其刀仍牽就柱以其褶袖縛之(搤於革翻去羌/呂翻褶音習布)
(褶衣也今之寛袖山海經註魏毌丘儉破高句麗遣王/頎窮追過汗沮干餘里彼人言海中有長臂人近於海)
(中得布褶衣兩袖各長三丈有/餘則知所謂褶衣有自來矣)時呉媪已扶太子避賊
叔堅求太子所在欲受生殺之命叔陵多力奮袖得脱
突走出雲龍門馳車還東府召左右斷青溪道(斷音/短)赦
東城囚以充戰士(東城即/東府城)散金帛賞賜又遣人往新林
追所部兵仍自被甲著白布㡌(被皮義翻/著則略翻)登城西門招
募百姓又召諸王將帥(將即亮翻/帥所類翻)莫有至者唯新安王
伯固單馬赴之助叔陵指揮叔陵兵可千人欲據城自
守時衆軍並縁江防守臺内空虛叔堅白柳后使太子
舍人河内司馬申以太子命召右衛將軍蕭摩訶入見
受敕(見賢/遍翻)帥馬步數百趣東府(帥讀曰率下同/趣七喻翻下同)屯城西
門叔陵惶恐遣記室韋諒送其鼓吹與摩訶(吹昌/瑞翻)謂曰
事捷必以公為台輔摩訶紿報之曰須王心膂節將自
來方敢從命(紿徒亥翻/將即亮翻)叔陵遣其所親戴温譚騏驎詣
摩訶(譚徒含翻春秋齊滅譚子/孫以國為氏驎離珍翻)摩訶執以送臺斬其首
徇東城叔陵自知不濟入内沈其妃張氏及寵妾七人
于井(沈持/林翻)帥步騎數百自小航度(六朝都建業航秦淮/而度者非一處當朱)
(雀門者為大航當東府門者為/小航騎竒寄翻下同航戸剛翻)欲趣新林乗舟奔隋行
至白楊路為臺軍所邀伯固見兵至旋避入巷叔陵馳
騎拔刃追之伯固復還叔陵部下多弃甲潰去摩訶馬
容陳智深迎刺叔陵僵仆陳仲華就斬其首(軍行擇便/於鞍馬軀)
(幹壯偉者乗馬居前以壯/軍容謂之馬容刺七亦翻)伯固為亂兵所殺自寅至已
乃定叔陵諸子並賜死伯固諸子宥為庶人韋諒及前
衡陽内史彭暠(五代志長沙郡衡山縣舊置衡陽/郡陳為王國故置内史暠古老翻)諮議
參軍兼記室鄭信典籖俞公喜並伏誅暠叔陵舅也信
諒有寵於叔陵常參謀議諒粲之子也(韋粲梁臣死/於侯景之難)丁
巳太子即皇帝位大赦　辛酉隋置河北道行臺於并
州以晉王廣為尚書令(并州治/晉陽)置西南道行臺於益州
以蜀王秀為尚書令隋主懲周氏孤弱而亡故使二子
分蒞方面以二王年少(少詩/照翻)盛選貞良有才望者為之
僚佐以霛州刺史王韶為并省右僕射(五代志靈武郡/後魏置靈州按)
(靈州漢北地郡富平縣地赫連勃勃之果/園後魏置靈州取靈武郡名之注又見前)鴻臚卿趙郡
李雄為兵部尚書(五代志趙郡治平棘李雄/趙郡高邑人臚陵如翻)左武衛將
軍朔方李徹摠晉王府軍事(朔方郡夏州李/徹朔方巖緑人)兵部尚書
元巖為益州摠管府長史王韶李雄元巖俱有骨鯁名
李徹前朝舊將(李徹事周征吐谷渾平齊/定淮南皆有功朝直遥翻)故用之初李
雄家世以學業自通雄獨習騎射(騎竒寄/翻下同)其兄子旦讓
之曰非士大夫之素業也雄曰自古聖賢文武不備而
能成其功業者鮮矣(鮮息/淺翻)雄雖不敏頗觀前志但不守
章句耳既文且武兄何病焉及將如并省帝謂雄曰吾
兒更事未多(更工/衡翻)以卿兼文武才吾無北顧之憂矣二
王欲為奢侈非法韶巖輒不奉教或自鎖或排閤切諫
二王甚憚之每事諮而後行不敢違法度帝聞而賞之
(隋文帝擇人以輔其子可謂用心矣而二子皆不克令/終何也中人以下之性束縛之雖急一縱則不可復收)
(也/)又以秦王俊為河南道行臺尚書令洛州刺史領闗
東兵(洛州治/洛陽)　癸亥以長沙王叔堅為驃騎將軍開府
儀同三司揚州刺史(驃匹/妙翻)蕭摩訶為車騎將軍南徐州
刺史封綏逺公始興王家金帛累巨萬悉以賜之以司
馬申為中書通事舍人乙丑尊皇后為皇太后時帝病
創(創初良/翻下同)卧承香殿不能聽政太后居柏梁殿百司衆
務皆決於太后帝創愈乃歸政焉丁卯封皇弟叔重為
始興王奉昭烈王祀(叔陵既誅以叔/重奉昭烈王祀)　隋元景山出漢
口(漢口漢水/入江之口)遣上開府儀同三司鄧孝儒將卒四千攻
甑山鎭將軍陸綸以舟師救之為孝儒所敗(敗補/邁翻)溳口
甑山沌陽守將皆弃城走(漢水記自漢口入二百里得/溳口有村又三百里得溳城)
(楚邑也漢安陸縣居之沌陽在沌水之北五代志沔/陽郡漢陽縣有沌水溳音云沌柱兖翻將即亮翻)戊
辰遣使請和於隋歸其胡墅(去年周羅睺拔/胡墅使疏吏翻)　己巳立
妃沈氏為皇后辛未立皇弟叔儼為尋陽王叔愼為岳
陽王叔達為義陽王叔熊為巴山王叔虞為武昌王(宣/帝)
(諸子唯叔達後/仕於唐貴顯)　隋高熲奏禮不伐喪(春秋公羊傳襄/公十九年晉士)
(匄帥師侵齊至榖聞齊侯卒乃還還/者何善辭也何善爾大其不伐喪也)二月己丑隋主詔
熲等班師　三月己巳以尚書左僕射晉安王伯恭為
湘州刺史(湘州治/長沙)永陽王伯智為尚書僕射　夏四月
庚寅隋大將軍韓僧夀破突厥於雞頭山(雞頭山涇水/所出在原州)
(平高/縣西)上柱國李充破突厥於河北山(此山蓋在/北河之北)　丙申
立皇子永康公𦙍為太子𦙍孫姬之子沈后養以為子
　五月己未高寶寧引突厥寇隋平州(五代志北平郡/舊置平州治盧)
(龍/)突厥悉發五可汗控弦之士四十萬入長城(沙鉢略/可汗第)
(二可汗達頭可汗阿波可/汗貪汗可汗凡五可汗)　壬戌隋任穆公于翼卒(任/古)
(國名謚法布徳執義曰穆中情/見貌曰穆任音壬卒子恤翻)　甲子隋更命傳國璽
曰受命璽(更工衡翻/璽斯氏翻)六月甲申隋遣使來弔(使疏/吏翻)　乙
酉隋上柱國李光敗突厥於馬邑(李光當作李充馬邑/朔州治所大業初改)
(馬邑縣為/善陽縣)突厥又寇蘭州(五代志金城郡開皇/初置蘭州總管府)凉州摠
管賀婁子幹敗之於可洛峐(山無草木曰/峐峐古哀翻)　隋主嫌長
安城制度狹小又宮内多妖異(妖於/驕翻)納言蘇威勸帝遷
都帝以初受命難之夜與威及高熲共議明旦通直散
騎庾季才奏曰臣仰觀乾象俯察圖記必有遷都之事
且漢營此城將八百歲(漢高帝五年徙都長安歲在己/亥是年歲在壬寅凡八百四歲)
(惠帝元年城長安歲在丁/未距是年七百九十六年)水皆鹹鹵不甚宜人(京都地/大人衆)
(加以歲乆壅底墊隘穢惡聚而/不泄則水多鹹鹵鹵郎古翻)願陛下協天人之心為
遷徙之計帝愕然謂熲威曰是何神也太師李穆亦上
表請遷都帝省表曰天道聰明已有徵應(上時掌翻省悉/景翻徵證也)
太師人望復抗此請無不可矣(復扶/又翻)丙申詔高熲等創
造新都於龍首山(三秦記龍首山長六十里首入渭水/尾達樊川頭高二十丈尾漸下可六)
(七丈色赤舊傳有黑龍從南山/出飲渭水其行道因行成迹)以太子左庶子宇文愷
有巧思領營新都副監(晉志太子庶子四人職比散騎/常侍中書監令隋分置門下坊)
(左庶子二人典書坊右庶子二人/監者監領營新都事思相吏翻)愷忻之弟也　秋七
月辛未大赦　九月丙午設無㝵大㑹於太極殿(㝵與/礙同)
(釋氏/書也)捨身及乗輿御服(乗繩/證翻)大赦　丙午以長沙王叔
堅為司空將軍刺史如故(驃騎將軍/揚州刺史)　冬十月癸酉隋
太子勇屯兵咸陽以備突厥(咸陽在長安西北隔渭水/耳屯兵於此以備突厥蓋)
(其兵勢强盛欲窺長安此亦/猶漢霸上棘門細柳之屯耳)　十二月丙子隋命新都
曰大興城　乙酉隋遣沁源公虞慶則屯𢎞化以備突
厥(沁源縣公五代志上黨郡有沁源縣後魏置/𢎞化郡治合水開皇六年置慶州沁七鴆翻)行軍摠
管達奚長儒將兵二千與突厥沙鉢略可汗遇於周槃
(據慶則傳長儒别道邀賊為虜所圍慶則案營/不救則周槃亦當在𢎞化縣界長儒當作長孺)沙鉢略
有衆十餘萬軍中大懼長儒神色慷慨且戰且行為虜
所衝散而復聚(復扶/又翻)四面抗拒轉鬬三日晝夜凡十四
戰五兵咸盡士卒以拳敺之(敺烏/口翻)手皆骨見(見賢遍翻/孟子曰盡)
(信書不如無書五兵咸盡士卒奮拳擊虜以言死鬬則/可若虜以全師四面蹙之安能免乎史但極筆叙長儒)
(力戰之績耳觀者/不以辭害意可也)殺傷萬計虜氣稍奪於是解去長儒
身被五瘡通中者二(被皮義翻/中竹仲翻)其戰士死者什八九詔
以長儒為上柱國餘勲囘授一子時柱國馮昱屯乙弗
泊(乙弗泊當在/鄯州之西)蘭州摠管叱列長乂守臨洮(五代志後/周武帝逐)
(吐谷渾置洮陽郡尋立洮州/大業初置臨洮郡洮士刀翻)上柱國李崇屯幽州皆為
突厥所敗(敗蒲/邁翻)於是突厥縱兵自木硤石門兩道入寇
武威天水金城上郡𢎞化延安六畜咸盡(木峡石門兩/闗皆在𢎞化)
(郡平高縣界此由虞慶則按營不戰達奚長儒孤軍摧/衂故沙鉢略縱兵兩道而入然五可汗之兵東西齊舉)
(西自乙弗泊東至幽州盡隋西北二邊無不被冦若武/威至延安則達頭沙鉢略之兵耳天水上郡皆古郡天)
(水則秦州上郡則敷州也延安郡後魏/置東夏州西魏改為延州畜許又翻)沙鉢略更欲南
入達頭不從引兵而去長孫晟又説沙鉢略之子染干
(說輸/芮翻)詐告沙鉢略曰鐵勒等反欲襲其牙(鐵勒之先本/匈奴苗裔種)
(類最多自西海之東依據山谷往往不絶/至北海之南雖姓氏不同總謂之鐵勒)沙鉢略懼迴
兵出塞　隋主既立待遇梁主恩禮彌厚是歲納梁主
女為晉王妃(按隋書蕭后傳及蕭巋傳初皆云巋女詳/考之則后本巋生江南風俗二月生子者)
(不舉后以二月生故季父岌收而養之未幾岌夫妻俱/死轉養於舅氏張軻家高祖為晉王選妃於梁徧占諸)
(女皆不吉巋迎后於舅/氏占之曰吉遂為王妃)又欲以其子瑒尚蘭陵公主(㻛/雉)
(杏翻又/音暢)由是罷江陵摠管(西魏遷梁主詧於江陵置助之/防曰防主後遂置總管今罷)
梁主始得專制其國
　　長城公上(諱叔寶字元秀小字/黄奴宣帝嫡長子也)
至徳元年春正月庚子隋將入新都大赦　壬寅大赦
改元　初上病創(創初/良翻)不能視事政無大小皆決於長
沙王叔堅權傾朝廷叔堅頗驕縱上由是忌之都官尚
書山隂孔範(山隂漢古縣/屬㑹稽郡)中書舍人施文慶皆惡叔堅
而有寵於上(惡烏路/翻下同)日夕求其短(日夕猶言/朝夕也)搆之於上
上乃即叔堅驃騎將軍本號用三司之儀出為江州刺
史以祠部尚書江總為吏部尚書　癸卯立皇子深為
始安王　二月己巳朔日有食之　癸酉遣兼散騎常
侍賀徹等聘于隋(散悉亶翻/騎竒寄翻)　突厥寇隋北邊(厥九/勿翻)
癸巳葬孝宣皇帝于顯寧陵廟號高宗　右衛將軍兼
中書通事舍人司馬申既掌機密頗作威福多所譛毁
能候人主顔色有忤已者必以微言譛之(忤五/故翻)附已者
因機進之是以朝廷内外皆從風而靡上欲用侍中吏
部尚書毛喜為僕射申惡喜彊直言於上曰喜臣之妻
兄高宗時稱陛下有酒徳(周公戒成王曰無若殷王受/之迷亂酗于酒徳哉注云言)
(紂心迷政亂/以酗酒為徳)請逐去宮臣(去羌/呂翻)陛下寧忘之邪(邪音/耶)上
乃止上創愈置酒於殿以自慶引吏部尚書江總以下
展樂賦詩(展舒而陳之/也創初良翻)既醉而命毛喜于時山陵初畢
喜見之不懌欲諫則上已醉喜升階陽為心疾仆于階
下移出省中上醒謂江總曰我悔召毛喜彼實無疾但
欲阻我歡宴非我所為耳(言喜以帝/所為為非)乃與司馬申謀曰
此人負氣吾欲乞鄱陽兄弟聽其報讐可乎(鄱陽兄弟/世祖諸子)
(也高宗之簒殺劉師知韓子高到仲舉父子以及始興/王伯茂皆毛喜之謀後主怒喜欲以喜乞鄱陽兄弟聽)
(其報讐於臣為不君於/父為不子乞音氣與也)對曰彼終不為官用(陳之臣子/率稱其君)
(曰/官)願如聖㫖中書通事舍人北地傅縡爭之(𫝊稱縡少/依蕭循蓋)
(循自闕中歸縡與之/俱南也縡作代翻)曰不然若許報讐欲置先皇何地
上曰當乞一小郡勿令見人事耳乃以喜為永嘉内史
(考異曰司馬申傳云右僕射沈君理卒朝議以毛喜代/之按君理卒在太建五年非後主時又毛喜傳云時山)
(陵初畢未及踰年按高祖殂過/朞乃葬而云未及踰年恐誤)　三月丙辰隋遷于新
都(月考異曰隋食貨志正/  帝入新宮今從帝紀)初令民二十一成丁減役者
每歲十二畨為二十日役減調絹一匹為二丈(後周之/制民年)
(十八成丁今増三歲毎歲十二番則三十日/役今減為二十日役及調絹減半調徒弔翻)周末𣙜酒
坊鹽池鹽井至是皆罷之(周末官制酒坊收利鹽池鹽/井皆禁百姓採用池鹽則河)
(東池鹽井鹽則蜀中/處處有之𣙜古岳翻)祕書監牛𢎞(隋書牛𢎞𫝊𢎞安定/鶉觚人本姓尞氏父)
(允仕魏賜/姓牛氏)上表以典籍屢經喪亂(上時掌翻/喪息浪翻)率多散逸
周氏聚書僅盈萬卷平齊所得除其重雜裁益五千興
集之期屬膺聖世(重直龍翻裁與纔同/屬之欲翻膺當也)為國之本莫此
為先豈可使之流落私家不歸王府必須勒之以天威
引之以微利則異典必臻觀閣斯積(漢東觀及天禄石/渠等閣皆藏書之)
(所故云觀/古玩翻)隋主從之丁巳詔購求遺書於天下每獻書
一卷賚縑一匹(賚洛代翻賜也與也縑/絹也説文曰并絲繒)　夏四月庚午
吐谷渾寇隋臨洮洮州刺史皮子信出戰敗死汶州摠
管梁逺擊走之又寇廓州州兵擊走之(五代志後周武/帝逐吐谷渾置)
(洮陽郡尋立洮州汶山郡後周置汶州宋白曰晉置廣/陽縣於茂州汶山縣西北五十里今不詳其處所後周)
(又立廣陽縣于石鏡山面六十里至舊廣陽即今縣也/又置汶州於此汶讀曰珉隋改㑹州澆河郡亦周逐吐)
(谷渾以/置廓州)　壬申隋以尚書右僕射趙煚兼内史令(煚古/迥翻)
　突厥數為隋寇(厥几勿翻/數所角翻)隋主下詔曰往者周齊抗
衡分割諸夏(夏戸/雅翻)突厥之虜俱通二國周人東慮恐齊
好之深(好呼/到翻)齊氏西虞懼周交之厚謂虜意輕重國遂
安危蓋並有大敵之憂思減一邊之防也朕以為厚斂
兆庶(斂力/贍翻)多惠犲狼未嘗感恩資而為賊節之以禮不
為虛費省徭薄賦國用有餘因入賊之物加賜將士(將/即)
(亮翻/下同)息道路之民務為耕織清邊制勝成策在心凶醜
愚闇未知深㫖將大定之日比戰國之時乗昔世之驕
結今時之恨近者盡其巢窟俱犯北邊蓋上天所忿驅
就齊斧(齊讀曰齋言齋戒而授斧鉞於/將帥一讀曰資應劭曰利斧也)諸將今行義兼
含育有降者納(降戸/江翻)有違者死使其不敢南望永服威
刑何用侍子之朝寧勞渭橋之拜(匈奴遣子入侍及來/朝渭橋並見漢宣帝)
(紀朝直/遥翻)於是命衛王爽等為行軍元帥(帥所/類翻)分八道出
塞擊之爽督摠管李充等四將出朔州道(自馬邑/出塞也)己卯
與沙鉢略可汗遇於白道(白道在長城北有/白道嶺白道溪)李充言於
爽曰突厥狃於驟勝(狙女/乆翻)必輕我而無備以精兵襲之
可破也諸將多以為疑唯長史李徹賛成之遂與充帥
精騎五千掩擊突厥大破之(帥讀曰率騎/竒寄翻並下)沙鉢畧弃所
服金甲潜艸中而遁其軍中無食粉骨為糧加以疾疫
死者甚衆幽州摠管隂夀帥歩騎十萬出盧龍塞擊高
寶寧寶寧求救於突厥突厥方禦隋師不能救庚辰
寶寧弃城奔磧北(磧七/迹翻)和龍諸縣悉平夀設重賞以購
寶寧又遣人離其腹心寶寧奔契丹為其麾下所殺(高/寶)
(寧自齊末據和龍至是/敗滅契欺訖翻又音喫)　己丑郢州城主張子譏遣使
請降於隋(郢州治江夏中流之重鎭今欲降隋史言陳/之邊將已離心使疏吏翻下同降戸江翻)
隋主以和好不納(好呼/到翻)　辛夘隋主遣兼散騎常侍薛
舒兼散騎常侍王劭來聘劭松年之子也(王松年仕齊/為通直散騎)
(侍郎人在下中散/悉亶翻騎竒寄翻)　癸巳隋主大雩(隋雩壇在國南十三/里啟夏門外道左)
　甲子突厥遣使入見于隋(見賢/遍翻)　隋改度支尚書為
民部(度徒/洛翻)都官尚書為刑部命左僕射判吏禮兵三部
事右僕射判民刑工三部事廢光禄衛尉鴻臚寺及都
水臺(臚陵/如翻)　五月癸卯隋行軍摠管李晃破突厥於摩
那度口　乙巳梁太子琮入朝于隋賀遷都(朝直/遥翻)　辛
酉隋主祀方澤(隋為方丘於宮/城之北十四里)　隋秦州摠管竇榮定
帥九摠管步騎三萬出凉州(帥讀/曰率)與突厥阿波可汗相
拒於高越原阿波屢敗榮定熾之兄子也(厥九勿翻可/從刋入聲汗)
(音寒竇熾/時為太傅)前上大將軍京兆史萬歲坐事配敦煌為戌
卒(敦煌郡𤓰州/敦徒門翻)詣榮定軍門請自効榮定素聞其名見
而大悦壬戌將戰榮定遣人謂突厥曰士卒何罪而殺
之但當各遣一壯士決勝負耳突厥許諾因遣一騎挑
戰(騎竒寄翻下/同挑徒了翻)榮定遣萬歲出應之萬歲馳斬其首而
還(還音旋/又如字)突厥大驚不敢復戰(復扶/又翻)遂請盟引軍而去
長孫晟時在榮定軍中為偏將(將即/亮翻)使謂阿波曰攝圖
每來戰皆大勝阿波纔入遽即奔敗此乃突厥之恥也且
攝圖之與阿波兵勢本敵今攝圖日勝為衆所崇阿波
不利為國生辱攝圖必當以辠歸阿波成其宿計滅北
牙矣(阿波建牙在/攝圖之北)願自量度(量音良度/徒洛翻)能禦之乎阿波
使至(使疏吏/翻下同)晟又謂之曰今達頭與隋連和而攝圖不
能制可汗何不依附天子連結達頭相合為彊此萬全
計也豈若喪兵負辠(喪息/浪翻)歸就攝圖受其戮辱邪(邪音/耶)
阿波然之遣使随晟入朝沙鉢略素忌阿波驍悍(朝直/遥翻)
(驍堅堯翻/悍侯旰翻)自白道敗歸又聞阿波貳於隋因先歸襲擊
北牙大破之殺阿波之母阿波還無所歸西奔達頭達
頭大怒遣阿波帥兵而東(帥讀/曰率)其部落歸之者將十萬
騎遂與沙鉢略相攻屢破之復得故地兵埶益彊貪汗
可汗素睦於阿波沙鉢略奪其衆而廢之貪汗亡奔達
頭沙鉢從弟地勤察别統部落與沙鉢略有隙復以衆
叛歸阿波(從才用翻/復扶又翻)連兵不已各遣使詣長安請和求
援隋主皆不許　六月庚辰隋行軍摠管梁逺破吐谷
渾於爾汗山(吐從暾入聲谷/音浴汗音寒)　突厥寇幽州隋幽州摠
管廣宗壯公李崇帥步騎三千拒之(廣宗縣公廣宗漢/古縣五代志屬清)
(河郡厥九勿翻帥/讀曰率騎竒寄翻)轉戰十餘日師人多死遂保砂城突
厥圍之城荒頽不可守禦曉夕力戰又無所食每夜出
掠虜營得六畜以繼軍糧(畜許/又翻)突厥畏之厚為其備毎
夜中結陳以待之(陳讀曰/陣下同)崇軍苦飢出輒遇敵死亡畧
盡及明奔還城者尚百許人然多重傷不堪更戰突厥
意欲降之(降戸/江翻)遣使謂崇曰若來降者封為特勒(特勒/突厥)
(達官新書突厥子弟/曰特勒使疏吏翻)崇知不免令其士卒曰崇喪師徒
(令立定翻/喪息浪翻)罪當萬死今日効命以謝國家汝俟吾死且
可降賊便散走努力還鄉若見至尊道崇此意乃挺刃
突陳復殺二人(挺拔/也)突厥亂射殺之(射而/亦翻)秋七月以豫
州刺史代人周揺為幽州摠管命李崇子敏襲爵(襲爵/廣宗)
(公/)敏娶樂平公主之女娥英(隋主受禪周天元/后改封樂平公主)詔假一
品羽儀禮如尚帝女既而將侍宴公主謂敏曰我以四
海與至尊唯一壻當為爾求柱國(為于/偽翻)若餘官汝愼勿
謝及進見(見賢/遍翻)帝授以儀同及開府皆不謝帝曰公主
有大功於我我何得於其壻而惜官乎今授汝柱國敏
乃拜而蹈舞　八月丁卯朔日有食之(作考異曰隋紀/  七月丁卯蓋)
(厯/差)長沙王叔堅未之江州復畱為司空(復扶/又翻)實奪之權
　壬午隋遣尚書左僕射高熲出寧州道内史監虞慶
則出原州道以擊突厥(五代志平凉郡舊置原/州監甲暫翻厥九勿翻)　九月
癸丑隋大赦　冬十月甲戌隋廢河南道行臺省(去年/二月)
(隋置河南/道行臺省)以秦王俊為秦州摠管隴右諸州盡𨽻焉(秦/州)
(天水/郡)　丁酉立皇弟叔平為湘東王叔敖為臨賀王叔
宣為陽山王叔穆為西陽王　戊戌侍中建昌侯徐陵
卒(卒子/恤翻)　癸丑立皇弟叔儉為安南王叔澄為南郡王
叔興為沅陵王叔韶為岳山王叔純為新興王(自湘東/以下皆)
(以郡名疏爵今著後人之所未能徧知者五代志始安/郡富川縣舊置臨賀郡熈平郡桂陽縣梁置陽山郡永)
(安郡黄岡縣置西陽郡巴陵郡華容縣舊曰安南置安/南郡沅陵縣置沅陵郡信安郡新興縣梁置新興郡岳)
(山郡闕郡縣志巴陵一名天岳山/岳山蓋即巴陵以封叔韶沅音元)　十一月遣散騎常
侍周墳通直散騎常侍袁彦聘于隋帝聞隋主狀貎異
人使彦畫像而歸帝見大駭曰吾不欲見此人亟命屛
之(散悉亶翻騎竒寄翻/亟紀力翻屏必郢翻)　隋既班律令(前年十月/隋行新律)蘇威
屢欲更易事條(更工衡翻/下數更同)内史令李徳林曰修律令時
公何不言今始頒行且宜專守自非大為民害不可數
更(數所/角翻)河南道行臺兵部尚書楊尚希曰竊見當今郡
縣倍多於古或地無百里數縣並置或戸不滿千二郡
分領具僚已衆資費日多吏卒増倍租調歲減(調徒/弔翻)民
少官多(少詩沼/翻下同)十羊九牧今存要去(上/聲)閒併小為大國
家則不虧粟帛選舉則易得賢良(易以/豉翻)蘇威亦請廢郡
帝從之甲午悉罷諸郡為州　十二月乙卯隋遣兼散
騎常侍曹令則通直散騎常侍魏澹來聘(散悉亶翻/騎竒寄翻)澹
收之族也(魏收事齊以文/名澹徒覽翻)　丙辰司空長沙王叔堅免
叔堅既失恩心不自安乃為厭媚(厭一/琰翻)醮日月以求福
或上書告其事(其考異曰南史云上隂令人造/  厭媚又令人告之今從陳書)帝召叔
堅囚于西省(門下省為東省/中書省為西省)將殺之令近侍宣敕數之
(數責其罪也數所/具翻又所主翻)叔堅對曰臣之本心非有佗故但欲
求親媚耳臣既犯天憲辠當萬死臣死之日必見叔陵
願宣明詔責之於九泉之下帝乃赦之免官而已(因叔/堅之)
(言始念其擁䕶之功此豈/少恩而已哉不明故爾)　隋以上柱國竇榮定為右
武衛大將軍榮定妻隋主姊安成公主也隋主欲以榮
定為三公辭曰衛霍梁鄧若少自貶損不至覆宗帝乃
止(四姓皆漢外戚也衛氏夷於武帝之末霍族赤於宣/帝之時桓帝怒而梁宗誅滅安帝長而鄧門衰廢事)
(並見漢紀/少詩紹翻)帝以李穆功大詔曰法備小人不防君子太
師申公自今雖有辠但非謀逆縱有百死終不推問禮
部尚書牛𢎞請立明堂帝以時事草創不許帝覽刑部
奏斷獄數猶至萬(斷丁/亂翻)以為律尚嚴密故人多陷罪又
敕蘇威牛𢎞等更定新律除死罪八十一條流罪一百
五十四條徒杖等千餘條唯定畱五百條凡十二巻(一/曰)
(名例二曰衛禁三曰職制四曰戸婚五曰廐庫六曰擅/興七曰盜賊八曰鬬訟九曰詐偽十曰雜律十一曰捕)
(亡十二/曰斷獄)自是刑網簡要疎而不失仍置律博士弟子員
(大理寺之屬有/律博士八人)　隋主以長安倉廩尚虛是歲詔西自
蒲陜東至衛汴(河東郡蒲州恒農郡陜州汲郡衛州/陳畱郡汴州陜式冉翻汴皮變翻)水
次十三州募丁運米(華陜穀洛管汴汾晉蒲/絳懐衛相凡十三州)又於衛州
置黎陽倉陜州置常平倉華州置廣通倉(五代志京兆/郡鄭縣後魏)
(置東雍州並華山郡西/魏改曰華州華戸化翻)轉相灌輸(輸平/聲)漕闗東及汾晉
之粟以給長安(水運曰漕闗東自函谷闗以東州郡五/代志文城郡東魏置南汾州後周改為)
(汾州晉州臨汾郡舊/平陽郡也漕在到翻)時刺史多任武將類不稱職(將即/亮翻)
(下同稱/尺澄翻)治書侍御史柳彧上表曰(治直之翻/上時掌翻)昔漢光武
與二十八將披荆棘定天下及功成之後無所任職(事/見)
(漢光/武紀)伏見詔書以上柱國和千子為把州刺史(五代志/梁郡雍)
(丘縣隋/置把州)千子前任趙州(趙州時/治廣阿)百姓歌之曰老禾不早
殺(今人猶呼割/稻為殺稻)餘種穢良田(種章/勇翻)千子弓馬武用是其
所長治民涖衆非其所解(治直之翻解/户買翻曉也)如謂優老尚年
(尚尊也/高也)自可厚賜金帛若令刺舉(漢置刺史掌刺舉/郡縣吏故云然)所
損殊大帝善之千子竟免彧見上勤於聽受百僚奏請
多有煩碎上疏諫曰臣聞上古聖帝莫過唐虞不為樷
脞是謂欽明(書元首叢脞哉孔安國曰叢脞細碎無大/略馬云叢總也脞小也堯典曰放勲欽明)
(文思脞/倉果翻)舜任五臣(孔子曰舜有臣五人而天下治孔/安國曰五臣禹稷契臯陶伯益)堯
咨四岳(孔安國曰四岳即羲和之/四子分掌四岳之諸侯)垂拱無為天下以治
(治直吏/翻下同)所謂勞於求賢逸於任使比見陛下畱心治道
(比毗至翻/治直吏翻)無憚疲勞亦由羣官懼罪不能自決取判天
㫖(判決/也)聞奏過多乃至營造細小之事出給輕微之物
一日之内酧荅百司至乃日旰忘食夜分未寢(旰古按/翻日晏)
(也夜分/半夜也)動以文簿憂勞聖躬伏願察臣至言少減煩務
(少詩/沼翻)若經國大事非臣下裁斷者伏願詳決(斷丁/亂翻)自餘
細務責成所司則聖體盡無疆之夀臣下蒙覆育之賜
(覆敷/救翻)上覽而嘉之因曰柳彧直士國之寶也彧以近世
風俗每正月十五夜然燈遊戲奏請禁之(上元燃燈或/云以漢祠太)
(一自昏至晝故事此説非也梁簡文帝有列燈詩陳後/主有光璧殿遥詠山燈詩則柳彧所謂近世風俗是也)
曰竊見京邑爰及外州每以正月望夜(望夜月之十五/夜也月旦以日)
(月合謂之朔十五夜/以日月相望謂之望)充街塞陌(塞悉/則翻)聚戲朋遊鳴鼓聒
天燎炬照地竭貲破産競此一時盡室并孥無問貴賤
男女混雜緇素不分穢行因此而成盜賊由斯而起(觀/此)
(則上元遊戲之弊其來乆矣後之當路者能/不惑於世俗奮然革之亦所謂豪傑之士也)因循弊風
曾無先覺無益於化實損於民請頒天下並即禁斷(斷/音)
(短/)詔從之
　
　
　
　
　
　
　
　
　
　
　
　
　
　
　資治通鑑卷一百七十五
