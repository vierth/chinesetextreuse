
佞幸列𫝊第六十五　　史記一百二十五
佞幸𫝊第六十三　　　漢書九十三
諺曰力田不如逢年善仕不如遇合固無虚言非獨女
以色媚而仕宦亦有之昔以色幸者多矣至漢興佞幸
寵臣髙祖至暴抗也然時則有籍孺以佞幸孝恵時有
閎孺此兩人非有材能徒但以婉佞媚貴幸與上卧起
公卿皆因關説故孝恵時郎侍中皆冠鵕䴊貝帶傅脂
粉化閎籍之屬也兩人徙家安陵其後寵臣孝文時中
寵臣士人則鄧通宦者則趙同談北宫伯子北宫伯子
以愛人長者而趙同以星氣幸常為文帝參乘鄧通無
技能孝武時士人則韓嫣宦者則李延年孝元時宦者
則𢎞恭石顯孝成時士人則張放淳于長孝哀時則有
董賢孝景昭宣時皆無寵臣景帝惟有郎中令周仁昭
帝時駙馬都尉􁀙侯金賞嗣父車騎將軍日磾爵為侯二人
之寵取過庸不篤宣帝時侍中中郎將張彭祖少與帝微
時同席研書及帝即尊位彭祖以舊恩封陽都侯出常參
乘號為愛幸其人謹敕無所虧損為其小妻所毒薨國除
鄧通蜀郡南安人也以濯船為黄頭郎孝文帝嘗夢
欲上天不能有一黄頭郎從後推之上天顧見其衣
裻尻帶後穿覺而之漸臺以夢中隂目求推者郎即
見鄧通其衣後穿夢中所見也召問其名姓姓鄧
氏名通鄧猶登也文帝甚説焉尊幸之日日異通亦愿
謹不好外交雖賜洗沐不欲出於是文帝賞賜通巨鉅
萬以十數官至上大夫文帝時時間如鄧通家逰戲然
鄧通無他技能不能有所薦士逹獨自謹其身以媚上
而已上使善相人者相通曰當貧餓死文帝上曰能富
通者在我也何謂説貧乎扵是賜鄧通蜀嚴道銅山得
自鑄錢鄧氏錢布天下其富如此文帝嘗病癰鄧通嘗
為帝上唶嗽吮之文帝上不樂從容問通曰天下誰最
愛我者乎通曰宜莫如若太子太子入問病疾文帝上
使太子唶齰癰太子唶齰癰而色難之己而聞鄧通嘗
為帝唶上齰吮之太子心慙由此繇是怨心恨通矣及
文帝崩景帝立鄧通免家居居無何人有告鄧通盗出
徼外鑄錢下吏驗問頗有之遂竟案盡沒入之鄧通家
尚負責數巨鉅萬長公主賜鄧通吏輒隨沒入之一簪
不得著身扵是長公主乃令假衣食竟不得名一錢寄
死人家趙談者以星氣幸北宫伯子長者愛人故親近
然皆不比鄧通孝景帝時中無寵臣然獨郎中令周文
仁仁寵最過庸乃不甚篤今天子中寵臣士人則韓王
孫嫣宦者則李延年
韓嫣者字王孫弓髙侯穨當之孽孫也今上武帝為膠
東王時嫣與上學書相愛及上為太子愈益親嫣嫣善
騎射善佞聰慧上即位欲事伐匈奴胡而嫣先習胡兵
以故益尊貴官至上大夫賞賜擬儗扵鄧通始時嫣常
與上共卧起江都王入朝有詔得從上入獵上林中天
子車駕蹕䟆道未行而先使嫣乘副車從數十百騎鶩
馳視獸江都王望見以為天子辟從者伏謁道傍旁嫣
驅不見既過江都王怒為皇太后泣曰請得歸國入宿
衛比韓嫣太后由繇此嗛銜嫣嫣侍上出入永巷不禁
以姦聞皇太后皇太后怒使使賜嫣死上為謝終不能
得嫣遂死而嫣弟案道侯韓説其弟也亦佞愛幸以軍
功封案道侯巫蠱時為戾太子所殺子増封龍雒侯大
司馬車騎將軍自有𫝊
李延年中山人也身及父母及身兄弟及女皆故倡也
延年坐法腐刑給事狗監中而平陽公主言延年女弟
善舞上見心説之及入永巷得幸于上號李夫人列外
戚𫝊而召貴延年善歌為變新變聲而是時上方興天
地諸祠欲造樂令司馬相如等作詩頌歌弦之延年輒
善承意弦歌次所造初詩為之新聲曲而李夫人産昌
邑王其女弟亦幸有子男延年繇是貴為恊律都尉佩
二千石印綬號協聲律而與上卧起甚其貴愛幸埒如
韓嫣也久之延年弟季寖與中人亂出入驕恣及其女
弟李夫人卒後其愛㢮則上遂禽誅延年昆兄弟宗族
也自是之後内寵嬖臣大底氐外戚之家然不足數也
衛青霍去病亦皆以外戚貴愛幸然頗用材亦以功能
自進
太史公曰甚哉愛憎之時彌子瑕之行足以觀後人佞
幸矣雖百世可知也
贊曰柔曼之傾意非獨女徳盖亦有男色焉觀藉閎鄧
韓之徒非一而董賢之寵尤盛父子並為公卿可謂貴
重人臣無二矣然進不繇道位過其任莫能有終所謂
愛之適足以害之者也漢世衰扵元成壊扵哀平哀平
之際國多釁矣主疾無嗣㺯臣為輔鼎足不彊棟幹微
撓一朝帝崩姦臣擅命董賢縊死丁傅流放辜及母后
奪位幽廢咎在親便嬖所任非仁賢故仲尼著損者三
友王者不私人以官殆為此也
　班馬異同卷三十二
欽定四庫全書
　班馬異同卷三十三
　　　　　　　　　　　　　