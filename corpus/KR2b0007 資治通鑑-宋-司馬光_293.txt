
　資治通鑑卷二百九十二　宋　司馬光　撰
　　　　　　　　　　　　　　胡三省　音註
　後周紀三(起閼逢攝提格五月盡柔/兆執徐二月凡一年有竒)
　　太祖聖神恭肅文武孝皇帝下
顯徳元年五月甲戌朔王逵自潭州遷于朗州以周行
逢知潭州事以潘叔嗣爲岳州團練使(已而潘叔嗣殺/王逵而周行逢)
(收田父漁/者之功矣)　丙子帝至晉陽城下(帝自上黨趣晉/陽七日而至)旗幟
環城四十里(史言周兵之盛幟/昌志翻環音宦)楊衮疑北漢代州防禦
使鄭處謙貳于周召與計事欲圖之處謙知之不徃衮
使胡騎數十守其城門處謙殺之因閉門拒衮衮奔歸
契丹契丹主怒其無功囚之處謙舉城來降丁丑置靜
塞軍於代州以鄭處謙爲節度使(創置方鎭以懐撫/鄭處謙處昌吕翻)契
丹數千騎屯忻代之間爲北漢聲援庚辰遣符彦卿等
將步騎萬餘擊之彦卿入忻州契丹退保忻口(九域志/忻州忻)
(容縣有忻口寨/在石嶺闗南)丁亥置寧化軍於汾州以石沁二州𨽻
之代州將桑珪解文遇殺鄭處謙(沁七鴆翻解户買翻/姓也姓苑自唐叔虞)
(食邑於解晉/有解狐解揚)誣奏云潜通契丹符彦卿奏請益兵癸巳
遣李筠張宋徳將兵三千赴之契丹㳺騎時至忻州城
下丙申彦卿與諸將陳以待之(陳讀/曰陣)史彦超將二十騎
爲前鋒(二十太少恐/當作二千)遇契丹與戰李筠引兵繼之殺契
丹二千人彦超恃勇輕進去大軍浸逺衆寡不敵爲契
丹所殺筠僅以身免周兵死傷甚衆彦卿退保忻州尋
引兵還晉陽(還從宣翻又/如字下同)府州防禦使折徳扆將州兵
來朝(將即/亮翻)辛丑復置永安軍於府州(復扶又翻漢乾祐/三年罷永安軍見)
(二百八/十九卷)以徳扆爲節度使時大發兵夫東自懐孟西及
蒲陜以攻晉陽不克㑹久雨士卒疲病乃議引還(陜失/冉翻)
(之考異曰世宗實録徵懐孟蒲陜丁夫數萬攻城旦夕/  間期於必取㑹大雨軍士勞苦又聞忻口之師不振)
(帝數日憂沮不食遂决還京之意晉陽見閒錄六月旦/周師南轅返斾惟數百騎間之以步卒千人長槍赤甲)
(衍趫捷跳梁於城隅晡晚殺/行而抽退今從世宗實録)初王得中返自契丹(北漢/主遣)
(王得中求救於契丹/見上卷本年三月)值周兵圍晉陽留止代州及桑珪
殺鄭處謙囚得中送於周軍帝釋之賜以帶馬問虜兵
何時當至得中白臣受命送楊衮他無所求或謂得中
曰契丹許公發兵公不以實告契丹兵即至公得無危
乎得中太息曰吾食劉氏禄有老母在圍中若以實告
周人必發兵據險以拒之如此家國兩亡吾獨生何益
不若殺身以全家國所得多矣甲辰帝以得中欺罔縊
殺之(王得中之死知所/惡有甚於死者也)乙巳帝發晉陽匡國節度使藥
元福言於帝曰進軍易退軍難(進軍者或乘初至之銳/或乘屢勝之勢敵人畏)
(讋自守不敢迎戰故易退軍者士有歸志敵人據險遮/其前率衆躡其後輜重老弱皆足爲吾之累故難易以)
(䜴/翻)帝曰朕一以委卿元福乃勒兵成列而殿(殿丁/練翻)北漢
果出兵追躡元福擊走之然軍還怱遽(還從/宣翻)芻糧數十
萬在城下悉焚弃之軍中訛言相驚或相剽掠軍須失
亡不可勝計(剽匹妙翻凡行軍所欲得以/爲用者皆謂之軍須勝音升)所得北漢州
縣周所置刺史等皆弃城走惟代州桑珪既叛北漢又
不敢歸周嬰城自守北漢遣兵攻拔之(前所謂都府未/拔雖得属郡而)
(無益者要/其終也)乙酉帝至潞州甲子至鄭州(以乙巳發晉陽/甲子至鄭州考)
(之中間不應以乙酉/至潞州恐是乙夘)丙寅謁嵩陵(嵩陵復土帝適有軍/旅之事不獲親之此)
(其謁陵與彞制謁/陵其情有不同者)庚午至大梁　帝違衆議破北漢自
是政事無大小皆親决百官受成於上而已河南府推
官髙錫上書諫以爲四海之廣萬機之衆雖堯舜不能
獨治(治直/之翻)必擇人而任之今陛下一以身親之天下不
謂陛下聰明睿智足以兼百官之任皆言陛下褊迫疑
忌舉不信羣臣也(褊輔/典翻)不若選能知人公正者以爲宰
相能愛民聴訟者以爲守令(守式/又翻)能豐財足食者使掌
金穀能原情守法者使掌刑獄陛下但垂拱明堂視其
功過而賞罰之天下何憂不治何必降君尊而代臣職
屈貴位而親賤事無乃失爲政之本乎帝不從錫河中
人也　北漢主憂憤成疾悉以國事委其子侍衛都指
揮使承鈞　河西節度使申師厚不俟詔擅棄鎭入朝
(太祖廣順元年申師厚鎭/河西事見二百九十卷)署其子爲留後秋七月癸酉
朔責授率府副率(唐制東宫十率府皆有副率其後逐/以爲冗散之官申師厚以藩府失職)
(牙將而得節棄鎭擅歸/雖加責授猶勝故吾)　丁丑加吳越王錢𢎞俶天下
兵馬都元帥　癸巳加門下侍郎同平章事范質守司
徒以樞宻直學士工部侍郎長山景範爲中書侍郎同
平章事判三司(長山漢於陵縣地江左僑置廣川縣及/武彊縣隋廢郡改武彊曰長山唐屬淄)
(州九域志在州北五十五里景姓也姓苑云齊景公/之後余姑以春秋時言之晉宋皆有景公何獨齊哉)加
樞宻使同平章事鄭仁誨兼侍中乙未以樞密副使魏
仁浦爲樞密使范質既爲司徒司徒竇貞固歸洛陽府
縣以民視之(府縣謂河南府/及洛陽縣也)課役皆不免貞固訴於留
守向訓訓不聴(以竇貞固漢之舊臣故/也考古驗今今何足怪)初帝與北漢主
相距於高平命前澤州刺史李彦崇將兵守江猪嶺遏
北漢主歸路彦崇聞樊愛能等南遁引兵退北漢主果
自其路遁去八月己酉貶彦崇率府副率　己巳廢鎭
國軍(唐末以華州/爲鎭國軍)　初太祖以建雄節度使王晏有拒
北漢之功(王晏拒北漢事見二百/九十卷太祖廣順元年)其鄉里在滕縣徙晏
爲武寧節度使(武寧軍徐州膝縣屬焉九域/志滕縣在州北一百九十里)晏少時嘗
爲羣盜(少詩/照翻)至鎭悉召故黨贈之金帛鞍馬謂曰吾鄉
素名多盜昔吾與諸君皆嘗爲之想後來者無能居諸
君之右諸君幸爲我語之使勿復爲(幸爲于僞翻下請/爲同語牛倨翻復)
(扶又/翻)爲者吾必族之於是一境清肅九月徐州人請爲
之立衣錦碑(衣於/既翻)許之　冬十月甲辰左羽林大將軍
孟漢卿坐納藁税(藁禾/稈也)塲官擾民多取耗餘(塲官藁塲/之官耗餘)
(者於納藁束正數之外又/多取之言以備耗折也)賜死有司奏漢卿罪不至死
上曰朕知之欲以懲衆耳　己酉廢安逺永清軍(唐以/安州)
(爲安逺軍晉以/貝州爲永清軍)　初宿衛之士累朝相承務求姑息不
欲簡閲恐傷人情由是羸老者居多(羸倫/爲翻)但驕蹇不用
命實不可用每遇大敵不走即降其所以失國亦多由
此(如唐閔帝/潞王是也)帝因高平之戰始知其弊癸亥謂侍臣曰
凡兵務精不務多今以農夫百未能養甲士一奈何浚
民之膏澤飬此無用之物乎且健懦不分衆何所勸乃
命大簡諸軍精銳者升之上軍羸者斥去之(去羌/吕翻)又以
驍勇之士多爲藩鎮所蓄詔募天下壯士咸遣詣闕命
太祖皇帝選其尤者爲殿前諸班(今之班直是也五代/㑹要曰時詔募天下)
(豪傑不以草澤爲阻送於闕下躬親閱試選武藝超絶/及有身首者分署爲殿前諸班因有散員散指揮使内)
(殿直散都頭鐵/騎控鶴之號)其騎步諸軍各命將帥選之(帥所/類翻)由是
士卒精彊近代無比征伐四方所向皆㨗選練之力也
(史言周世宗/彊兵之效)　戊辰帝謂侍臣曰諸道盜賊頗多討捕
終不能絶葢由累朝分命使臣巡檢致藩侯守令皆不
致力宜悉召還專委節鎭州縣責其清肅　河自楊劉
至于博州百二十里連年東潰分爲二𣲖匯爲大澤(𣲖/普)
(拜翻匯户罪/翻水回合也)彌漫數百里又東北壊古堤而出(壊音怪/古隄前)
(代所築以防河者河/屢徙故古隄在平地)灌齊棣淄諸州至于海涯漂没民
田廬不可勝計流民採菰稗捕魚以給食(勝音升菰音孤/蔣也稗旁卦翻)
(草似/穀者)朝廷屢遣使者不能塞(塞悉則/翻下同)十一月戊戌帝遣
李穀詣澶鄆齊按視隄塞役徒六萬三十日而畢　北
漢主疾病命其子承鈞監國(疾甚/曰病)尋殂(年六十云考異/曰劉恕  世宗)
(實錄薛史帝紀僭僞傳皆云顯徳二年十二月劉崇卒/大定錄云顯徳二年春旻病死紀年通譜顯徳二年崇)
(之乾祜八年冬崇死顯徳三年承鈞改元天㑹開寳元/年承鈞之天㑹十三年死開寳二年繼元改元廣運興)
(國四年繼元之廣運十一年也河東劉氏有國全無記/録惟其舊臣中書舍人直翰林院王保衡歸朝後所纂)
(晉陽偽署見聞要録云甲寅年春南伐敗歸夏周師攻/圍旻積憂勞成心疾是冬卒鈞即位丁巳年正月日改)
(乾祐十年爲天㑹元年又云鈞丙戌年二十九承位年/四十三卒右諫議大夫楊夢申奉敕撰大漢都紇追封)
(定王劉繼顒神道碑云天㑹十二年今皇帝踐阼之初/年也十七年繼顒卒末題廣運元年嵗次甲戌九月丙)
(午朔今按周廣順元年辛亥旻即帝位稱乾祐四年顯/徳元年甲寅旻之乾祐七年也旻卒釣改元顯徳四年)
(丁巳鈞改乾祐十年爲天㑹元年宋開寳元年戊辰鈞/之十二年也鈞卒繼元立開寳七年甲戌繼元改天㑹)
(十八年爲廣運元年據歴是嵗九月丙午朔興國四年/己夘繼元之廣運六年也鈞以唐天成元年丙戌生至)
(顯聽元年甲寅嗣位乃二十九嵗矣釣及繼元踰年未/改元盖孟蜀後主漢隠帝周世宗之比也諸書皆傳聞)
(相因前後相戾惟晉陽見聞錄劉/繼顒碑歳月最可考證故以爲據)遣使告哀于契丹契
丹遣驃騎大將軍知内侍省事劉承訓冊命承鈞爲帝
更名鈞(鈞漢主旻次子/也更工衡翻)北漢孝和帝性孝謹既嗣位勤
於爲政愛民禮士境内粗安(粗坐/五翻)毎上表於契丹主稱
男契丹主賜之詔謂之兒皇帝　馬希萼之帥羣蠻破
長沙也(事見二百八十九卷漢隠/帝乾祐三年帥讀曰率)府庫累世之積皆爲
溆州蠻酋苻彦通所掠(溆音叙酋/慈由翻)彦通由是富彊稱王
於谿洞間王逵既得湖南(去年六月王逵殺劉言始/盡得湖南故地事見上卷)欲
遣使撫之募能往者其將王䖍朗請行既至彦通盛侍
衛而見之禮貎甚倨䖍朗厲聲責之曰足下自稱苻秦
苖裔(苻秦之亡苻宏奔晉從諸桓於荆楚其後無/聞彦通自以爲苻秦苗裔葢言出於宏之後)宜知
禮義有以異於羣蠻昔馬氏在湖南足下祖父皆北面
事之今王公盡得馬氏之地足下不早徃乞盟致使者
先來又不接之以禮異日得無悔乎(言大兵若至/雖悔無及)彦通
慙懼起執䖍朗手謝之䖍朗知其可動因説之曰溪洞
之地隋唐之世皆爲州縣著在圖籍(說式苪翻溪洞之/地隋唐列爲郡縣)
(皆屬黔/中道)今足下上無天子之詔下無使府之命(使府謂/湖南都)
(府/)雖自王於山谷之間(王于/况翻)不過蠻夷一酋長耳(酋慈/秋翻)
(長知/兩翻)曷若去王號自歸於王公王公必以天子之命授
足下節度使與中國侯伯等夷豈不尊榮哉彦通大喜
即日去王號(去羌/吕翻)因䖍朗獻銅鼓數枚於王逵(谿洞諸/蠻鑄銅)
(爲大鼔初成懸於庭中置酒以招同類豪富子女則以/金銀爲大釵執以扣鼔竟乃留遺主人名爲銅鼔釵俗)
(好相殺多搆仇怨欲相/攻則鳴此鼔至者如雲)逵曰䖍朗一言勝數萬兵真國
士也承制以彦通爲黔中節度使(黔中自唐末至二蜀/爲武泰軍節度黔其)
(今/翻)以䖍朗爲都指揮使預聞府政(預聞湖南/都府之政)逵慮西界
鎭遏使錦州刺史劉瑫爲邊患(王逵之逐邊鎬也/以劉瑫鎭遏羣蠻)表爲
鎭南節度副使(鎭南軍洪州属唐王逵/表以其號寵劉瑫耳)充西界都招討
使　是嵗湖南大饑民食草木實武清節度使知潭州
事周行逢(自彭師暠等擁立馬希萼於衡山自署/武清節度使王逵因之以授周行逢)開倉
以賑之全活甚衆行逢起於㣲賤知民間疾苦勵精爲
治嚴而無私(治直/吏翻)辟署僚屬皆取廉介之士約束簡要
其自奉甚薄或譏其太儉行逢曰馬氏父子窮奢極靡
不恤百姓今子孫乞食於人又足效乎(爲行逢跨有/潭朗張本)
　　世宗睿武孝文皇帝上(諱榮本姓柴氏邢州龍岡/人柴氏女適太祖是爲聖)
　　　(穆皇后后兄守禮生帝從姑長於太/祖家以謹厚見愛太祖遂以爲子)
顯徳二年春正月庚辰上以漕運自晉漢以來不給斗
耗綱吏多以虧欠抵死詔自今每斛給耗一斗　定難
節度使李彛興(李彛興即彛殷也避宋朝宣祖廟諱始/改名彛興史以後來所更名書之難乃)
(旦/翻)以折徳扆亦爲節度使與已並列恥之(夏州自唐以/來爲縁邊大)
(鎭李氏又世襲節度使府州漢氏方置/節鎭折氏父子又晚出故恥與並列)塞路不通周使
(塞悉/則翻)癸未上謀於宰相對曰夏州邊鎭朝廷向來每加
優借府州褊小得失不繫重輕且宜撫諭彛興庻全大
體上曰徳扆數年以來盡忠戮力以拒劉氏奈何一旦
棄之且夏州惟産羊馬貿易百貨悉仰中國(貿音茂仰/牛向翻)
我若絶之彼何能爲乃遣供奉官齊藏珍齎詔書責之
(風俗通云凡氏之興九事氏於國者齊魯宋衛/是也余按左傳衛有大夫齊氏此豈氏於國乎)彛興惶
恐謝罪　戊子蜀置威武軍於鳯州　辛夘初令翰林
學士兩省官舉令錄除官之日仍署舉者姓名若貪穢
敗官並當連坐(敗補/邁翻)契丹自晉漢以來屢冦河北輕騎
深入無藩籬之限郊野之民每困殺掠言事者稱深冀
之間有胡盧河横亘數百里可浚之以限其奔突(胡盧/河俗)
(謂之葫盧河即衡漳水/在東光縣西三十里)是月詔忠武節度使王彦超彰
信節度使韓通(周改曹州威信軍爲/彰信軍避太祖諱也)將兵夫浚胡盧河
築城於李晏口留兵戍之(冀州蓚縣東北有李晏鎭時/築城屯軍以爲靜安軍按薛)
(史其軍南距冀州百里北距深州/三十里夾胡盧河爲壘將即亮翻)帝召徳州刺史張藏
英問以備邊之策藏英具陳地形要害請列置戍兵募
邊人驍勇者厚其稟給自請將之隨便宜討擊帝皆從
之以藏英爲㳂邊巡檢招牧都指揮使藏英到官數月
募得千餘人王彦超等行視役者(行下/孟翻)嘗爲契丹所圍
藏英引所募兵馳擊大破之自是契丹不敢渉胡盧河
河南之民始得休息(此河南謂胡/盧河之南也)　二月庚子朔日有
食之　蜀䕫恭孝王仁毅卒(仁毅蜀主/之弟也)壬戌詔羣臣極
言得失其畧曰朕於卿大夫才不能盡知面不能盡識
若不采其言而觀其行(行下/孟翻)審其意而察其忠則何以
見器略之淺深知任用之當否(當丁/浪翻)若言之不入罪實
在予茍求之不言咎將誰執唐主以中書侍郎知尚書
省嚴續爲門下侍郎同平章事　三月辛未以李晏口
爲静安軍　帝常憤廣明以來中國日蹙(唐僖宗廣明/元年黄巢入)
(長安自此之後彊藩/割據中國日蹙矣)及高平既㨗慨然有削平天下之
志㑹秦州民夷有詣大梁獻策請恢復舊疆者(以唐全/盛版圖)
(言之蜀亦舊疆也以漢晉事言之則契丹入/中原重以王景崇之亂階成秦鳯遂入於蜀)帝納其言
(爲取階成/秦鳯張本)蜀主聞之遣客省使趙季札按視邊備季札
素以文武才畧自任使還奏稱雄武節度使韓繼勲(蜀/置)
(雄武節度於秦州使疏/吏翻還從宣翻又如字)鳯州刺史王萬迪非將帥才不
足以禦大敵蜀主問誰可徃者季札請自行丙申以季
札爲雄武監軍使仍以宿衛精兵千人爲之部曲　帝
以大梁城中迫隘(隘烏/懈翻)夏四月乙夘詔展外城先立標
幟(幟昌/志翻)俟今冬農隙興板築東作動則罷之更俟次年
以漸成之且令自今葬埋皆出所標七里之外其標内
俟縣官分畫街衢倉塲營廨之外(廨古/隘翻)聴民隨便築室
　丙辰蜀主命知樞密院王昭逺按行北邊城寨及甲
兵(以備周也/行下孟翻)　上謂宰相曰朕每思致治之方未得其
要寢食不忘(治直/吏翻)又自唐晉以來吳蜀幽幷皆阻聲教
未能混一(吳李氏蜀孟氏幽入/於契丹并爲北漢)宜命近臣著爲君難爲
臣不易論及開邊策各一篇朕將覽焉比部郎中王朴
獻策(比音/毗)以爲中國之失吳蜀幽幷皆由失道(梁失吳/後唐得)
(蜀而復失之晉/失幽周失幷)今必先觀所以失之之原然後知所以
取之之術其始失之也莫不以君暗臣邪兵驕民困姦
黨内熾武夫外横(横户/孟翻)因小致大積㣲成著今欲取之
莫若反其所爲而已夫進賢退不肖所以收其才也恩
隠誠信所以結其心也(隠䘏/也)賞功罰罪所以盡其力也
去奢節用所以豐其財也(去羌/吕翻)時使薄斂所以阜其民
也(時使使之以/時歛力贍翻)俟羣才既集政事既治財用既充士民
既附然後舉而用之功無不成矣彼之人觀我有必取
之勢則知其情狀者願爲間諜知其山川者願爲鄉導
(間古莧翻下伺間同/諜達協翻鄉讀曰嚮)民心既歸天意必從矣凡攻取之
道必先其易者唐與吾接境幾二千里其勢易擾也(唐/與)
(中國以淮爲境自淮源東/至海幾二千里易以䜴翻)擾之當以無備之處爲始備
東則擾西備西則擾東彼必奔走而救之奔走之間可
以知其虚實彊弱然後避實擊虚避彊擊弱未須大舉
且以輕兵擾之南人懦怯聞小有警必悉師以救之師
數動則民疲而財竭(數所/角翻)不悉師則我可以乘虚取之
如此江北諸州將悉爲我有(帝之取江北/王朴之計也)既得江北則
用彼之民行我之法江南亦易取也得江南則嶺南巴
蜀可傳檄而定(時劉氏據嶺南孟氏據巴蜀/王朴欲乘勝勢以先聲下之)南方既定
則燕地必望風内附(時契丹跨有燕/地燕於賢翻)若其不至移兵攻
之席卷可平矣(卷讀如捲凡兵之動知敵之/主此以其時契丹主言之也)惟河東必
死之冦(言北漢據河東/與周為世仇也)不可以恩信誘(誘音/酉)當以彊兵
制之然彼自高平之敗(事見上卷/上年三月)力竭氣沮必未能為
邊患宜且以為後圖俟天下既平然後伺間一舉可擒
也(是後世宗用兵以至宋朝削平諸國皆如王朴之言/惟幽燕不可得而取至於宣和則舉國以殉之矣伺)
(相吏/翻)今士卒精練甲兵有備羣下畏法諸將効力期年
之後可以出師(期讀/曰朞)宜自夏秋蓄積實邊矣(蓄積於邊/上以為用)
(兵之/備)上欣然納之時羣臣多守常偷安所對少有可取
者(少詩/沼翻)惟朴神峻氣勁有謀能㫁(㫁丁/亂翻)凡所規畫皆稱
上意(稱尺/證翻)上由是重其器識未幾遷左諌議大夫知開
封府事(開封在輦轂下事繁職重史言世宗屬任王朴/自此而重然朴先事上於濳藩其君臣相得亦)
(有素/矣)　上謀取秦鳯求可將者(將即/亮翻)王溥薦宣徽南院
使鎭安節度使向訓(五代㑹要漢天福十二年廢/陳州鎭安軍周廣順二年復)上命
訓與鳯翔節度使王景客省使高唐昝居潤偕行(高唐/縣屬)
(愽州九域志縣在州東北一/百七十里昝姓也音子感翻)五月戊辰朔景出兵自散
闗趣秦州(趣七/喻翻)　勑天下寺院非勑額者悉廢之(勑額/者勑)
(賜寺額如慈恩/安國興唐之類)禁私度僧尼凡欲出家者必俟祖父母
父母伯叔之命惟兩京大名府(唐以魏州為鄴都興唐/府晉改為廣晉府大名)
(府盖漢/所改也)京兆府青州聽設戒壇(戒壇僧尼/受戒之所)禁僧俗捨身
㫁手足煉指掛燈帶鉗之類幻惑流俗者(煉指者束香/於指而燃之)
(掛燈者裸體以小鐵鈎徧鈎其膚凡鈎皆掛小燈圏燈/盞貯油而燃之俚俗謂之燃肉身燈今人帶布枷以化)
(誘流俗者亦幻惑之餘/蔽㫁音短幻户辦翻)令兩京及諸州每嵗造僧帳有
死亡歸俗皆隨時開落是嵗天下寺院存者二千六百
九十四廢者三萬三百三十六見僧四萬二千四百四
十四尼一萬八千七百五十六(見賢/遍翻)　王景等㧞黄牛
八寨(黄牛等八寨皆/當在秦州界)戊寅蜀主以捧聖控鶴都指揮使
保寧節度使李廷珪為北路行營都統(蜀以秦鳳/為北路)左衛
聖步軍都指揮使高彦儔為招討使武寧節度使吕彦
珂副之(武寧軍徐州屬周吕彦/珂遙領也珂􁀫何翻)客省使趙崇韜為都監
　蜀趙季札至徳陽聞周師入境懼不敢進(徳陽縣屬/漢州去成)
(都未逺已懼/而不敢進)上書求解邊任還奏事先遣輜重及妓妾
西歸(重直用翻/妓渠綺翻)丁亥單騎馳入成都衆以為奔敗莫不
震恐蜀主問以機事皆不能對蜀主怒繫之御史臺庚
午斬之於崇禮門(趙季札雖誅無救於秦鳳之䘮/失是以用人當審之於其初也)　六
月庚子上親録囚於内苑有汝州民馬遇父及弟為吏
所寃死屢經覆按不能自伸上臨問始得其實人以為
神由是諸長吏無不親察獄訟(史言帝明謹於/庻獄長知兩翻)　壬寅
西師與蜀李廷珪等戰于威武城東不利(威武城前蜀/所築也在鳳)
(州東/北)排陳使濮州刺史胡立等為蜀所擒(陳讀曰陣/濮博木翻)丁
未蜀主遣間使如北漢及唐(間古莧翻/使䟽吏翻)欲與之俱出兵
以制周北漢主唐主皆許之己酉以彰信節度使韓通
充西南行營馬步軍都虞候　戊午南漢主殺禎州節
度使通王𢎞政(禎州漢博羅縣之地梁置梁化郡隋置/循州治歸善縣唐因之至南唐改唐之)
(河源縣為龍川縣徙循州治焉以循州舊治歸善縣置/禎州宋朝避仁宗諱改曰惠州九域志循州南至惠州)
(三百/里)於是高祖之諸子盡矣(南漢主龑/廟號高祖)　壬戌以樞密
院承㫖清河張美為右領軍大將軍權㸃檢三司事(清/河)
(縣帶貝州權㸃檢三/司事未除為正使)初帝在澶州美掌州之金榖𨽻三
司者帝或私有所求美曲為供副(供副者供辦以應/副所求澶時連翻)太
祖聞之怒恐傷帝意但徙美為濮州馬步軍都虞候(濮/博)
(木/翻)美治財精敏當時鮮及(治直之翻/鮮息淺翻)故帝以利權
授之然思其在澶州所為終不以公忠待之(自漢/以來)
(能如此者呉主孫/權及周世宗而已)　秋七月丁卯朔以王景兼西
南行營都招討使向訓兼行營兵馬都監宰相以
景等乆無功饋運不繼固請罷兵帝命太祖皇
帝往視之還言秦鳳可取之狀(還從宣翻/又如字)帝從
之　八月丁未中書侍郎同平章事景範罷判三司尋
以父䘮罷政事　王景等敗蜀兵(敗補/邁翻)獲將卒三百己
未蜀主遣通奏使知樞密院武泰節度使伊審徵如行
營慰撫仍督戰　帝以縣官久不鑄錢而民間多銷錢
為器皿及佛像錢益少九月丙寅朔敇始立監采銅鑄
錢自非縣官法物軍器及寺觀鐘磬鈸鐸之類(觀古玩/翻鈸蒲)
(撥/翻)聴留外(句/㫁)自餘民間銅器佛像五十日内悉令輸官
給其直過期隠匿不輸五觔以上其罪死不及者論刑
有差(輸舂遇翻時勅有隠藏銅器及埋窖使用者一兩/至一觔徙二年一觔至五觔處死若納到熟銅每)
(觔官給錢一百五/十生銅每觔一百)上謂侍臣曰卿輩勿以毁佛為疑夫
佛以善道化人茍志於善斯奉佛矣彼銅像豈所謂佛
邪且吾聞佛在利人雖頭目猶捨以布施(施式/䜴翻)若朕身
可以濟民亦非所惜也
　臣光曰若周世宗可謂仁矣不愛其身而愛民若周
　世宗可謂明矣不以無益廢有益
蜀李廷珪遣先鋒都指揮使李進據馬嶺寨又遣竒兵
出斜谷屯白澗(九域志鳯州梁/泉縣有白澗鎭)又分兵出鳯州之北唐
倉鎭及黄花谷絶周糧道(黄花鎭亦在梁泉縣界/有黄花川大散水入焉)閏月
王景遣裨將張建雄將兵二千抵黄花又遣千人趣唐
倉扼蜀歸路(趣七/喻翻)蜀染院使王巒將兵出唐倉與建雄
戰於黄花蜀兵敗奔唐倉遇周兵又敗虜巒及其將士
三千人馬嶺白澗兵皆潰李廷珪高彦儔等退保青泥
嶺蜀雄武節度使兼侍中韓繼勲棄秦州奔還成都觀
察判官趙玭舉城降斜谷援兵亦潰(玭蒲眠翻年考異/曰十國紀  玭召)
(官屬告之曰周兵無敵今朝廷所遣勇將精兵不死即/逃我輩不能去危就安禍且至矣衆皆聴命舉城叛降)
(周斜谷援兵亦潰五代通録官軍之圍鳯州偽秦州節/度使高處儔引兵往復援之中塗聞黄花之敗奔秦州)
(玭與城中將校閉門不納處儔遂/西奔玭即以城歸國今從實録)成階二州皆降蜀人
震恐玭澶州人也(澶時/連翻)帝欲以玭為節度使范質固爭
以為不可乃以為郢州刺史壬子百官入賀帝舉酒屬
王溥曰邊功之成卿擇帥之力也(屬之欲翻擇帥事見/上四月帥所類翻)
　甲子上與將相食於萬嵗殿因言兩日大寒朕於宫
中食珍膳深愧無功於民而坐享天禄既不能躬耕而
食惟當親冒矢石為民除害差可自安耳(冒莫北翻為/于偽翻差之)
(為言/稍也)　乙丑蜀李廷珪上表待罪冬十月壬申伊審徵
至成都請罪(皆以蹙國/䘮帥也)蜀主致書於帝請和自稱大蜀
皇帝帝怒其抗禮不答蜀主愈恐聚兵糧於劒門白帝
為守禦之備(守劒門以備北兵之自岐雍來者/守白帝以備北兵之泝峽而上者)募兵既
多用度不足始鑄鐵錢𣙜境内鐵器民甚苦之(𣙜古/岳翻)
唐主性和柔好文章而喜人佞已(好呼到翻/喜許記翻)由是諂諛
之臣多進用(諂諛之臣謂馮延己/兄弟魏岑陳覺等)政事日亂既克建州
破湖南(克建州見二百八十四卷晉開運二年/破湖南見二百九十卷太祖廣順二年)益驕有
吞天下之志李守貞慕容彦超之叛皆為之出師遙為
聲援(援李守貞見二百八十八卷漢隠帝乾祐元年乂/援慕容彦超見二百九十卷太祖廣順二年皆為)
(于偽/翻)又遣使自海道通契丹及北漢約共圖中國值中
國多事未暇與之校先是每冬淮水淺涸唐人常發兵
戍守謂之把淺(先悉薦翻把淺之處自/霍􁀫以上西盡光州界)壽州監軍吳廷
紹以為疆埸無事坐費資糧悉罷之(史先叙唐所以蹙/國之由埸音亦)
清淮節度使劉仁贍上表固爭不能得十一月乙未朔
帝以李榖為淮南道前軍行營都部署兼知廬壽等行
府事以忠武節度使王彦超副之督侍衛馬軍都指揮
使韓令坤等十二將以伐唐令坤磁州武安人也(磁詳/之翻)
　汴水自唐末潰决自埇橋東南悉為汚澤上謀擊唐
先命武寧節度使武行徳發民夫因故堤疏導之(自埇/橋東)
(南抵唐境皆武寧/廵屬也埇余拱翻)東至泗上議者皆以為難成上曰數
年之後必獲其利(謂淮南既平藉以/通漕將獲其利也)　丁未上與侍臣
論刑賞上曰朕必不因怒刑人因喜賞人　先是大梁
城中民侵街衢為舍通大車者葢寡(先悉/薦翻)上命悉直而
廣之廣者至三十步(此言横/廣也)又遷墳墓於標外(立標幟/見上四)
(月/)上曰近廣京城於存没擾動誠多怨謗之語朕自當
之他日終為人利(世宗志識宏逺不顧人/言然仁人不忍為也)　王景等圍
鳯州韓通分兵城固鎭以絶蜀之援兵戊申克鳯州擒
蜀威武節度使王環(是年正月蜀置威/武節度於鳯州)及都監趙崇溥
等將士五千人崇溥不食而死環真定人也(蜀將士多/中原人盖)
(後唐遣之戍蜀為/孟知祥所留者也)乙夘制曲赦秦鳯階成境内所獲蜀
將士願留者優其俸賜願去者給資裝而遣之詔曰用
慰衆情免違物性其四州之民二税徵科之外凡蜀人
所立諸色科徭悉罷之　唐人聞周兵將至而懼劉仁
贍神氣自若部分守禦無異平日衆情稍安(劉仁贍之/善守於此)
(已見其方畧/分扶問翻)唐主以神武統軍劉彦貞為北靣行營都
部署將兵二萬趣壽州(趣七/喻翻)奉化節度使同平章事皇
甫暉為應援使(唐置奉化/軍於江州)常州團練使姚鳯為應援都
監將兵三萬屯定逺(舊唐書地理志曰定逺漢曲陽縣/地隋置定逺縣唐屬濠州九域志)
(在州南/八十里)召鎭南節度使宋齊丘還金陵謀國難(還從宣/翻又如)
(字難乃/旦翻)以翰林承㫖户部尚書殷崇義為吏部尚書知
樞密院　李榖等為浮梁自正陽濟淮十二月甲戌榖
奏王彦超敗唐兵二千餘人於壽州城下(敗補邁/翻下同)己夘
又奏先鋒都指揮使白延遇敗唐兵千餘人於山口鎭
(此時唐蓋置鎭於六安山口按薛史本紀顯徳四年劉/重遇奏殺紫金山潰兵三千人於壽州東山口又疑置)
(鎭於此地/未知孰是)　丙戌樞密使兼侍中韓忠正公鄭仁誨卒
上臨其䘮近臣奏稱嵗道非便上曰君臣義重何日時
之有往哭盡哀　吳越王𢎞俶遣元帥府判官陳彦禧
入貢(朝廷授𢎞俶天下都元/帥故置元帥府判官)帝以詔諭𢎞俶使出兵擊
唐(使出兵常州以擊之則唐有反顧/之憂為吳越兵為唐所敗張本)
三年春正月丙午以王環為右驍衛大將軍賞其不降
也(以王環堅守鳯州/城陷而後就擒也)　丁酉李榖奏敗唐兵千餘人於
上窑(窑餘招翻/又作窯)　戊戌發開封府曹滑鄭州之民十餘
萬築大梁外城(曹滑鄭皆近京之州九域志開封府西/至鄭州界一百一十五里北至滑州界)
(一百里東北至曹州界一百四十五里陳許亦/近郡而不發者以方征淮南道上供億故也)　庚子
帝下詔親征淮南以宣徽南院使鎭安節度使向訓權
東京留守端明殿學士王朴副之彰信節度使韓通權
㸃檢侍衛司及在京内外都廵檢命侍衛都指揮使歸
徳節度使李重進將兵先赴正陽河陽節度使白重賛
將親兵三千屯潁上(潁上縣隋置唐屬潁州九域志在/州東一百一十七里宋白曰潁上)
(縣漢慎縣也南北畫淮為守闗防莫謹於此隋大業二/年於今縣南故鄭城置潁上縣以地枕潁水上游為名)
壬寅帝發大梁李榖攻壽州久不克唐劉彦貞引兵救
之至來逺鎭(九域志壽州安豐縣有來逺鎭今按/來逺鎭即東正陽西至渒河十里)距壽
州二百里又以戰艦數百艘趣正陽(趣七喻/翻下同)為攻浮梁
之勢李榖畏之召將佐謀曰我軍不能水戰若賊㫁浮
梁(㫁音/短)則腹背受敵皆不歸矣不如退守浮梁以待車
駕上至圉鎭(九域志開封雍/丘縣有圉城鎭)聞其謀亟遣中使乘驛止
之比至(比必利/翻及也)已焚芻糧退保正陽丁未帝至陳州(九/域)
(志開封府南至陳/州三百三十里)亟遣李重進引兵趣淮上辛亥李榖
奏賊艦中流而進弩礮所不能及(艦户黯翻礮與/砲同普教翻)若浮
梁不守則衆心動搖須至退軍今賊艦日進淮水日漲
(奏水方生故李/榖慮淮水日漲)若車駕親臨萬一糧道阻絶其危不測
願陛下且駐蹕陳潁(陳潁二/州名)俟李重進至臣與之共度
賊艦可禦浮梁可完立具奏聞(度徒洛翻先為不可勝/以待敵之可勝李榖之)
(退未為/失計也)但若厲兵秣馬春去冬來足使賊中疲弊取之
未晩帝覧奏不悦劉彦貞素驕貴無才畧不習兵所歴
藩鎭專為貪暴積財巨億以賂權要(萬萬為億億億為/巨億詩所謂萬億)
(及秭孔頴達/所謂大數也)由是魏岑等爭譽之(譽音/余)以為治民如龔
黄用兵如韓彭(龔遂黄覇漢之良吏韓信/彭越漢之良將治直之翻)故周師至唐
主首用之其禆將咸師朗等皆勇而無謀聞李榖退喜
引兵直抵正陽旌旗輜重數百里(重直/用翻)劉仁贍及池州
刺史張全約固止之仁贍曰公軍未至而敵人先遁是
畏公之威聲也安用速戰萬一失利則大事去矣彦貞
不從既行仁贍曰果遇必敗乃益兵乘城為備(以城中/戰兵乘)
(城益/守兵)李重進度淮逆戰於正陽東大破之(淮水西岸謂/之西正陽屬)
(潁州潁上縣界東岸謂之東正陽屬/夀州下蔡縣界此據九域志地里)斬彦貞生擒咸師
朗等斬首萬餘級伏尸三十里收軍資器械三十餘萬
是時江淮久安民不習戰彦貞既敗唐人大恐張全約
収餘衆奔壽州劉仁贍表全約為馬步左廂都指揮使
皇甫暉姚鳳退保清流闗(梁置南譙州於桑根山之陽/在滁州清流縣西南八十里)
(隋始置清流縣唐為滁州治所清流/闗在縣西南二十餘里南唐所置也)滁州刺史王紹顔
委城走壬子帝至永寕鎮(九域志黄州麻城縣有永寕/鎮此非也麻城在夀州西南)
(數百里帝猶未度淮安得至麻城之永寕邪又考九域/志潁州汝隂縣有永寕鎮又東百餘里至正陽此則是)
(也/)謂侍臣曰聞夀州圍解農民多歸村落今聞大軍至
必復入城憐其聚為餓殍(復扶又翻/殍被表翻)宜先遣使存撫各
令安業甲寅帝至正陽以李重進代李榖為淮南道行
營都招討使以榖判夀州行府事(宋敏求曰凡節度州/為三品刺史州為五)
(品國初曹翰以觀察使判潁州是以四品臨五品州也/同品為知隔品為判自後唯輔臣宣徽使太子太保僕)
(射為判餘/並為知州)丙辰帝至夀州城下營於淝水之陽(淝水自/安豐縣)
(界流入夀春縣界經夀春城北/入於淮去城二里水北為陽)命諸軍圍夀州徙正陽
浮梁於下蔡鎮(唐潁州有下蔡縣時廢縣/為鎮西抵正陽五十五里)丁巳徴宋亳
陳潁徐宿許蔡等州丁夫數十萬以攻城晝夜不息唐
兵萬餘人維舟於淮營於塗山之下(塗山在濠州本塗/山氏之邑禹㑹諸)
(侯處也今在鍾離縣西九十五里濵淮有漢當塗縣故/城南北朝兵爭之際為馬頭郡城淮水逕城北而東流)
(渦水自西北來注於淮謂/之渦口南岸正對馬頭城)庚申帝命太祖皇帝擊之
太祖皇帝遣百餘騎薄其營而偽遁伏兵邀之
大敗唐兵於渦口(敗補邁翻/渦音戈)斬其都監何延錫
等奪戰艦五十餘艘(艘蘇/遭翻)　詔以武平節度使
兼中書令王逵為南面行營都統使攻唐之鄂
州逵引兵過岳州岳州團練使潘叔嗣厚具燕
犒奉事甚謹逵左右求取無厭(犒苦到翻/厭於鹽翻)不滿
望者譖叔嗣於逵云其謀叛逵怒形於詞色叔
嗣由是懼而不自安(為潘叔嗣殺/王逵張本)唐主聞湖南
兵將至命武昌節度使何敬洙徙民入城為固
守之計敬洙不從使除地為戰場曰敵至則與
軍民俱死於此耳(何敬洙為將亦唐之良也因/王逵有潘叔嗣之難又以成)
(其/名)唐主善之　二月丙寅下蔡浮梁成上自往
視之戊辰廬夀光黄巡檢使司超(司姓也左傳/鄭有司臣)
奏敗唐兵三千餘人於盛唐(敗補邁翻盛唐本/唐初之霍山縣也)
(開元二十七年更名盛唐屬夀州宋朝開寳四/年改為六安縣九域志六安縣在夀州南二百)
(一十/里)擒都監髙弼等獲戰艦四十餘艘上命太
祖皇帝倍道襲清流關皇甫暉等陳於山下(陳/讀)
(曰/陣)方與前鋒戰太祖皇帝引兵出山後暉等大
驚走入滁州(宋白曰滁州之地劉宋為新昌郡/梁立南譙州於桑根山西今州西)
(南十八里南譙故城是也北齊自南譙徙新昌滁/郡今州城是也隋廢州以其地為清流縣唐為)
(州/)欲斷橋自守(斷音/短)太祖皇帝躍馬麾兵涉水
直抵城下暉曰人各為其主(為于/偽翻)願容成列而
戰(皇甫暉受唐莊宗畜養之恩一旦作亂莊宗/以之喪亡棄中國而奔江南委質於唐乃言)
(人各為其主葢兵鋒所迫倉/皇失措為是言以欵敵耳)太祖皇帝笑而許
之(太祖自審智勇足以/辦皇甫暉故許之)暉整衆而出太祖皇帝
擁馬頸突陳而入(陳讀/曰陣)大呼曰吾止取皇甫暉
它人非吾敵也手劍擊暉中腦生擒之(呼火故/翻手式)
(又翻中/竹仲翻)并擒姚鳯遂克滁州後數日宣祖皇帝
為馬軍副都指揮使(宣祖諱/𢎞殷)引兵夜半至滁州
城下傳呼開門太祖皇帝曰父子雖至親城門
王事也不敢奉命(史言太祖勇/於戰謹於守)上遣翰林學士
竇儀籍滁州帑藏(帑它朗翻藏/徂浪翻下同)太祖皇帝遣親
吏取藏中絹儀曰公初克城時雖傾藏取之無
傷也今既籍為官物非有詔書不可得也(竇儀/有守)
太祖皇帝由是重儀(太祖之識度豈一/時將帥所能及哉)詔左金
吾衛將軍馬崇祚知滁州初永興節度使劉
詞遺表薦其幕僚薊人趙普有才可用㑹滁
州平范質薦普為滁州軍事判官太祖皇帝
與語悦之時獲盜百餘人皆應死普請先訊
鞫然後决所活十七八太祖皇帝益竒之(太/祖)
(重竇儀竒趙普皆在潛躍之時普自此為/佐命元功儀乃為普所忌而不至相位)太祖
皇帝威名日盛每臨陳必以繁纓飾馬鎧仗鮮
明或曰如此為敵所識(陳讀曰陣/繁蒲官翻)太祖皇帝曰
吾固欲其識之耳唐主遣泗州牙將王知朗齎
書抵徐州稱唐皇帝奉書大周皇帝請息兵修
好願以兄事帝嵗輸貨財以助軍費(好呼到翻/輸舂遇翻)甲戌徐州
以聞(九域志泗州西北至徐州七百五十里王知/朗不敢詣軍前而扺徐州恐犯兵鋒而死也)帝不
答(以唐主猶敢抗禮/欲為兄弟之國也)戊寅命前武勝節度使侯章等攻
夀州水寨决其壕之西北隅導壕水入于淝太祖
皇帝遣使獻皇甫暉等暉傷甚見上卧而言曰臣
非不忠於所事但士卒勇怯不同耳臣曏日屢與
契丹戰(皇甫暉本魏兵唐莊宗使戍瓦橋拒契丹/因而作亂其自謂屢與契丹戰葢戍瓦橋)
(時/也)未嘗見兵精如此因盛稱太祖皇帝之勇上釋
之後數日卒帝詗知揚州無備(詗古永翻/又翾正翻)己卯命
韓令坤等將兵襲之戒以毋得殘民其李氏陵
寢遣人與李氏人共守䕶之唐主兵屢敗懼亡
乃遣翰林學士户部侍郎鍾謨工部侍郎文理院學士
李徳明奉表稱臣來請平獻御服湯藥及金器千兩銀
器五千兩繒錦二千匹(繒慈/陵翻)犒軍牛五百頭酒二千斛
壬午至夀州城下謨徳明素辯口上知其欲遊説(犒苦/到翻)
(説式芮翻/下欲説同)盛陳甲兵而見之曰爾主自謂唐室苗裔(南/唐)
(祖唐太宗之/子呉王恪)宜知禮義異於他國與朕止隔一水(謂南/唐與)
(周以淮/為界)未嘗遣一介修好(好呼/到翻)惟泛海通契丹捨華事
夷禮義安在(自徐温執呉政屢泛海使契丹欲與/共圖中國至唐烈祖及今主皆然)且汝
欲説我令罷兵邪我非六國愚主豈汝口舌所能移邪
(言六國皆愚主故蘇張得行其遊説使/遇英明之君雖辯如蘇張不能移也)可歸語汝主(語/牛)
(倨/翻)亟來見朕再拜謝過則無事矣不然朕欲觀金陵城
借府庫以勞軍(勞力/到翻)汝君臣得無悔乎謨徳明戰栗不
敢言　呉越王𢎞俶遣兵屯境上以俟周命蘇州營田
指揮使陳滿言於丞相呉程曰周師南征唐舉國驚擾
常州無備易取也(九域志蘇州西北至常州/一百八十餘里易以䜴翻)㑹唐主有
詔撫安江隂吏民(江隂縣本晉毗陵之暨陽縣也江左/分置蘭陵縣梁敬帝時常置江隂郡)
(及江隂縣隋廢唐置暨州南唐始置/江隂軍九域志在常州東北九十里)滿告程云周詔書
已至程為之言於𢎞俶(為于/偽翻)請亟發兵從其策丞相元
徳昭曰唐大國未可輕也若我入唐境而周師不至誰
與并力能無危乎請姑俟之程固爭以為時不可失𢎞
俶卒從程議(卒子/恤翻)癸未遣程督衢州刺史鮑修讓中直
都指揮使羅晟趣常州(趣七/喻翻)程謂將士曰元丞相不欲
出師將士怒流言欲擊徳昭(呉越將士狃福州之勝謂/唐之可乗也兵驕者破豈)
(虚言/哉)𢎞俶匿徳昭于府中令捕言者歎曰方出師而士
卒欲擊丞相不祥甚哉　乙酉韓令坤奄至揚州
平旦先遣白延遇以數百騎馳入城城中不之覺
令坤繼至唐東都營屯使賈崇焚官府民舎棄城
南走副留守工部侍郎馮延魯髠髮被僧服匿于
佛寺(唐以揚州為東都故置留/守髠苦昆翻被皮義翻)軍士執之令坤慰
撫其民使皆安堵庚寅王逵奏拔鄂州長山寨
(長山在鄂州南界/唐立寨以備潭朗)執其將陳澤等獻之辛卯太祖
皇帝奏唐天長制置使耿謙降(唐天寶元年分江/都六合髙郵三縣)
(地置千秋縣七載改名天長九域/志天長縣在揚州西一百一十里)獲芻糧二十餘萬
唐主遣園苑使尹延範如泰州(梁有宫苑使又有内園/栽接使唐置園苑使亦)
(猶是/也)遷呉讓皇之族于潤州(晉天福四年唐烈祖自潤/州遷讓皇之族于泰州今)
(以周師攻逼/復遷潤州)延範以道路艱難恐楊氏為變盡殺其男
子六十人還報唐主怒腰斬之　韓令坤等攻泰州拔
之(南唐升海陵鎮為泰州九域志/揚州東至泰州一百一十五里)刺史方訥奔金陵(自/泰)
(州南奔泰興縣度/江取潤州至金陵)　唐主遣人以蠟丸求救于契丹壬
辰靜安軍使何繼筠獲而獻之(去年帝置靜安/軍于李晏口)　以給
事中髙防權知泰州　癸巳呉越王𢎞俶遣上直都指
揮使路彦銖攻宣州羅晟帥戰艦屯江隂唐靜海制置
使姚彦洪帥兵民萬人奔呉越(帥讀曰率南唐于海陵/之東境置靜海都鎮制)
(置院周取其地置靜海軍尋升為通州通州南/至大江二十四里絶江而南即呉越之蘇州界)　潘叔
嗣屬將士而告之曰吾事令公至矣(屬之欲翻集㑹也/王逵兼中書令故)
(稱為/令公)今乃信䜛疑怒軍還必擊我吾不能坐而待死汝
輩能與吾俱西乎衆憤怒請行叔嗣帥之西襲朗州(九/域)
(志岳州西至朗州五/百五十里帥讀曰率)逵聞之還軍追之及于武陵城外
(朗州武/陵郡)與叔嗣戰逵敗死(奉考異曰湖湘故事云王逵/  詔伐呉有蜜蜂無萬數集)
(逵繖葢周行逢内喜潛與潘叔嗣張文表等謀曰我覩/王公妖怪入繖他時忽落别人之手我輩處身何地我)
(等若三人同心共保馬氏舊基同處富貴豈不是男兒/哉叔嗣文表聞行逢之言已㑹深意遂乃拜受此語各)
(散歸營廣本逵命行營副使毛立為袁州營統軍使潘/叔嗣張文表為前鋒軍次醴陵縣吏請具牛酒犒軍立)
(不許叔嗣文表因士卒之怒縛立送于行逢以兵叛逵/逵大懼乗輕舟奔朗州叔嗣追至朗州殺之湖湘故事)
(逵連夜走歸朗州去經數日潘叔嗣始到潭州既聞王/逵走歸朗州亦以舟楫倍程而趨至朗州殺之今按世)
(宗實録顯徳三年二月丙寅朗州王逵言領大軍入淮/南界庚寅言入鄂州界攻下長山寨癸巳荆南髙保融)
(言進逵自鄂州領兵復歸本道又云潘叔嗣為先鋒行/及鄂州叔嗣囘戈襲武陵進逵聞之倍道先入武陵叔)
(嗣攻其城進逵敗走為叔嗣所殺又云三月壬寅進逵/差牙將押送淮南將陳澤等葢進逵未敗前奏事三月)
(始逵行在與薛史承襲傳及湖南傳記略同惟湖湘故/事及丁璹馬氏行事記載逵攻袁州叔嗣叛之丁璹云)
(逵三月至潭州四月叔嗣叛丁璹云五月五日叔嗣殺/逵于朗州皆妄也周行逢據湖南仕進尚門䕃衍屢獻)
(文章不得調退居鄉里教授及張文表叛辟為幕職事/敗逃遁㑹赦乃敢出窮困無以自進採摭故事撰湖湘)
(馬氏故事二十卷如京師獻之太宗憫其窮且老授將/作監丞衍本小人言辭鄙俚非有意著書故叙事顛倒)
(前後自相違背以無為有不可勝數素怨周行逢尤多/誣毁不欲行逢不預叔嗣之謀乃妄造此説凡載行逢)
(罪惡之甚者皆出于衍云璹亦國初人疑其/説得于衍書皆不可為據今從十國紀年)或勸叔嗣
遂據朗州叔嗣曰吾救死耳安敢自尊宜以督府歸潭
州太尉(時湖湘以朗州為督府/潭州太尉謂周行逢也)豈不以武安見處乎(言/行)
(逢必將以潭州/處已處昌吕翻)乃歸岳州使團練判官李簡(潘叔嗣為/岳州團練)
(使判官/其屬也)帥朗州將吏迎武安節度使周行逢(帥讀曰/率下同)衆
謂行逢必以潭州授叔嗣(謂告也/語也)行逢曰叔嗣賊殺主
帥罪當族所可恕者得武陵而不有以授吾耳若遽用
為節度使天下謂我與之同謀何以自明宜且以為行
軍司馬俟踰年授以節鉞可也(觀此則周行逢本有奉/辭討潘叔嗣之心以其)
(迎已故/不發耳)乃以衡州刺史莫𢎞萬權知潭州帥衆入朗州
自稱武平武安留後告于朝廷(行逢欲兼/有潭朗也)以叔嗣為行
軍司馬叔嗣怒稱疾不至行逢曰行軍司馬吾嘗為之
(周行逢為武安行軍司馬/見上卷太祖廣順三年)權與節度使相埒耳(埒龍輟/翻等也)
叔嗣猶不滿望更欲圖我邪或説行逢授叔嗣武安節
鉞以誘之(説式芮翻/誘以九翻)令至都府受命此乃机上肉耳行
逢從之叔嗣將行其所親止之叔嗣自恃素以兄事行
逢相親善(行逢叔嗣親善事始見二百九/十一卷太祖廣順二年九月)遂行不疑行
逢遣使迎候道路相望既至自出郊勞(勞力/到翻)相見甚懽
叔嗣入謁未至聽事(聴讀/曰㕔)遣人執之立于庭下責之曰
汝為小校無大功(校户/教翻)王逵用汝為團練使一旦反殺
主帥(帥所/類翻)吾以疇昔之情未忍斬汝以為行軍司馬乃
敢違拒吾命而不受乎叔嗣知不免以宗族為請遂斬
之
　
　
　資治通鑑卷二百九十二
