史記索隱卷二十六
　　　　　　　　　　　　唐　司馬貞　撰
司馬相如列傳第五十七
擊劎(吕氏春秋劎伎云持短入長倐忽縱横之術/也魏文典論云余好擊劎善以短乗長是也)名犬
子(孟康云愛/而字之也)旣學(按秦密云文翁/遣相如受七經)騎常侍(張揖曰秩六/百石常侍從)
(格猛/獸)莊忌夫子(徐廣曰郭璞皆云名忌字夫子按鄒陽/傳云枚先生嚴夫子此則夫子是美稱)
(時人以為號漢書作嚴忌者按/忌本姓莊避明帝諱改姓嚴也)往舎都亭(按臨邛郭/下之亭也)鼓
一再行(按樂府長歌行短歌行行者曲/也此言鼔一再行謂一兩曲)琴心挑之(張揖/云挑)
(嬈也以琴中嬈之嬈音徒了反挑音奴了反其詩曰鳯/兮鳯兮歸故鄉遊遨四海求其皇有一艷女在此堂室)
(邇人遐毒我腸何/由交接為鴛鴦也)亡奔相如(郭璞云婚不/以禮為亡也)家居徒四壁
立(按孔文祥云徒空也家空無資儲但/有四壁而已云就此中以安立也)弟如臨邛(文潁/云弟)
(且也郭璞云弟/語辭如徃也)空借(音假借與/積同音)過詫(上音戈下音勑/亞反誇詫是也)脚
麟(韋昭云謂持其一脚也司馬彪云/脚掎也說文云掎偏引一脚也)割鮮染輪(李竒云/鮮生肉)
(也染濡也切生肉濡鹽而食之染/或為淬與下文膊割輪染意同也)葢特(郭璞云/特獨也)雲夢(褚/詮)
(音亡棟反又音莫風反裴駰云孫叔敖激沮水作此澤/張揖云楚藪也在南郡華容縣郭璞曰江夏安陸有雲)
(夢城南郡枝江亦有雲夢城華容縣又有巴丘湖俗云/即古雲夢澤也則張揖在華容者指巴湖也今安陸東)
(見有雲夢城雲夢縣而枝江亦有/者葢縣名逺取此澤故有城也)注漢書音義(按漢書/注此卷)
(多不題注者姓名解者云/是張揖亦兼有餘人也)赭堊(張揖云赭赤土出少室/山堊白堊本草云一名)
(白墡/也)白坿(張揖曰白石英也出魯陽/山蘇林音附郭璞音符也)琨珸(司馬彪云石/之次玉者按)
(河圗云流州多積石名昆吾石鍊之成鐵/以作劎光明照如水精按字或作昆吾)蕙圃(司馬彪/云蕙香)
(草也本草云薰草一名蕙廣志云蕙草緑葉紫莖魏武帝/以此燒香今東下田有此草莖葉似麻其華正紫也)
衡(張揖云衡杜衡生下田山按山海經云天帝之山有/草葉如葵臭如蘪蕪可以走馬博物志一名土杏云)
(其根一似細辛葉似葵故/藥對亦為似細辛是也)蘭(張揖云/秋蘭)芷若(張揖云若杜/若芷白芷也)
(本草云一名茝埤蒼云齊曰茝晉曰虈囂字林曰茝音/充在反虈音火嬌反本草又曰杜若一名杜衡今杜若)
(葉似薑而有文理莖葉皆有長毛/古今名號不同故其所呼别也)射干(廣雅云鳥蓬射/干本草名鳥扇)
芎藭(司馬彪云芎藭似藁本郭璞云今歴陽呼為/江離淮南子云夫亂人者若芎藭之與藁本)江離
(吳録曰臨海縣開水中生江離正青似亂髪即離騷所/云者是也廣志為赤葉紅華則與張勃所說又别按今)
(芎藭苗曰江離緑/葉白華者又不同)麋蕪(孟康云麋蕪蘄延也似虵床而/香樊光曰藁本一名麋蕪根名)
(蘄延又藥對以為麋蕪一名江離芎藭苖也/則芎藭藁本江離麋蕪竝相似非是一物也)諸柘(張揖/云諸)
(柘甘/柘也)搏且(上音竝卜反下音子余反漢書作巴蕉/也郭璞云搏且蘘荷屬未知孰是也)按衍
壇曼(司馬彪云按衍窳下壇曼/平博也衍音戈戰反也)葴析(音針斯二音孟康/曰葴馬藍也郭璞)
(曰葴酸漿江東名鳥葴析漢書作斯孟康云斯禾似燕/麥埤蒼又云生水中華可食廣志云涼州地生析草皆)
(如中國燕/麥是也)其痺溼(痺音婢/痺下也)藏莨(郭璞云狼/尾似茅)蒹葭(音兼加/孟康云)
(蒹葭似蘆也郭璞云蒹蔽也似藋而細小高數尺江東/人呼為兼蒿又云葭蘆也似葦而細小江東人呼為烏)
(燕薍音五患/反蔽音敵)東薔(按續漢書云東薔似蓬草實如葵子/十一月熟廣志云子色青黑河西語)
(云貸我東薔/償我曰梁也)彫胡(按謂/菰米)菰蘆(郭璞云菰蔣/也蘆葦也)注菴閭蒿(郭/璞)
(云子可/療病也)注軒于蕕草(郭璞云生水中/今揚州有也)注朱楊赤楊(郭璞/云赤)
(莖栁生水邊爾雅/云檉河栁是也)騰遠(孟康云騰遠鳥名非也司馬彪/云騰逺虵也郭璞云騰虵龍屬)
(能興/雲霧)射干(張揖云射干/似狐能緣木)蟃蜒(郭璞云蟃蜒/大獸長百尋)貙犴(張揖云/貙似狸)
(而大犴胡地野犬似狐而小黑喙應劭音/顔韋昭一音岸鄒誕生音苦姦反協音是)干将之雄㦸
(應劭曰干将吳善冶者姓如淳曰干将鉄所出晉灼曰/闔閭鑄干将劎應劭說是方言云㦸中尖刺者所謂雄)
(㦸也周處風土記/云㦸為五兵雄也)注胡中有􁏁(音巨按周禮冶氏為戈/胡三之注云胡其子也)
(又禮圗謂㦸支/曲下為胡也)烏號之雕弓(黄帝上仙羣臣舉弓抱之/而號見封禪書及郊祀志)
(文韓詩外傳云弓工之妻曰此弓大山南烏號之柘按/淮南子云烏號柘桑其材堅勁馬棲其上将飛枝勁復)
(起號呼其上伐取其材為弓因曰/烏號古史考風俗通皆因此說也)右夏服之箭(按夏羿/善射者)
(又服箭室之名故云夏服又夏后氏有良/弓名繁弱其矢亦良即繁弱箭服是也)陽子驂乗(服/䖍)
(云陽子仙人陵陽子也張揖云陽子伯/樂也孫陽字伯樂秦繆公臣善御者也)纖阿為御(服䖍/云纖)
(阿為月御或曰美女姣好貌又樂産曰纖阿山名/有女子處其岩月歴岩度躍入月中因名月御也)按節
未舒(郭璞曰言頓轡也司馬彪云按轡徐行得節故/曰按節馬足未展故曰未之舒也亦曰未得也)䡺
騊駼(上音衛䡺車軸頭也謂/車軸衝殺之騊駼野馬)乗遺風(吕氏春秋云遺風/之乗古今注云秦)
(始皇/馬名)射遊騏(韋昭云如馬一角爾雅云/嶲無角曰騏非麒麟之騏)注嶲(音/携)弭節(司/馬)
(彪云弭猶低也或云節/今之所言杖節信也)容與(郭璞曰/言自得)徼􁦂受詘(司馬彪/云􁦂倦)
(也遮其倦者􁦂音劇詘音屈說文云/􁦂勞也燕人謂勞􁦂徼音古堯反)襞積褰縐(小顔云/襞積今)
(之裙襵古謂之素積蘇/林曰褰縐縮蹙之是也)注簡齰(叉革/反)注縐裁(在代/反)注􁕎
曲(字林音/邱亦反)鬱橈谿谷(孟康曰其縐中文理茀/鬱􁕎曲有似於谿谷也)衯衯裶裶
(郭璞云/衣長貌)揚袘戍削(張晏曰揚舉也袘衣/袖也戍削裁制貌也)獠於蕙圃(爾雅/云宵)
(獦曰獠郭璞曰獠/獦也又音遼也)盤㹪勃猝(韋昭曰盤㹪匍匐上/下也猝音素忽反)射鵕
䴊(司馬彪云鵕䴊山鷄也許慎云鷩鳥也郭璞曰似/鳯有光彩音浚宜李彤云鵕䴊神鳥飛光竟天也)連
鴐鵝(爾雅云舒雁鵝也/郭璞曰野鵝也)東陼巨海(蘇林音渚陼小洲曰/渚謂東有大海之渚)
(也/)觀於成山(張揖云觀闕也於山上築宫闕/郭璞云言在山下逰觀音館也)勃澥(按齊/都賦)
(云海傍曰渤/斷水曰澥也)青丘(郭璞云山名/出九尾狐也)噏呷(孟康曰噏呷衣起/張也韋昭云呷音)
(呼甲/也)萃蔡(孟康云萃蔡衣聲也郭/璞曰萃蔡猶璀璨也)蔕芥(張揖曰刺鯁也/郭璞云言不覺)
(有/也)先生(指子/虚也)見客(如淳曰見賔客禮待故也李/善曰言見先生是賓客之也)王辭而
不復(郭璞曰/復答也)听然(說文云/听笑貌)終始灞滻出入涇渭(張揖云/灞滻二)
(水盡於苑中不出故云終始也涇渭二水從苑外来又/出苑去也涇水出安定涇陽縣开頭山東至陽陵入渭)
(渭水出隴西首陽縣鳥䑕/同穴山東至華隂入河)豐鎬(張揖云豊水出鄠縣南/山豊谷北入渭鎬在昆)
(明池北郭璞云鎬/水豐水下流也)潦潏(應劭云潦流也潏涌出聲也張/揖云又有潏水出南山姚氏云)
(潦或作澇也澇水出鄠縣北注渭潏水出杜陵今名沇/水自南山皇子陂西北流注昆明池入渭按此下文八)
(川分流則從涇渭灞滻豐鎬潦潏為八晉灼曰從丹水/下則有九從灞以下則七按今潏既是水名除丹紫三)
(川自涇渭以下適足八川是經營乎其内也又潘岳關/中記曰涇渭灞滻豊鎬潦潏上林賦所謂八川分疏)
椒丘之闕(服䖍云丘名楚詞曰馳椒丘且焉止息也/按兩山俱起象雙闕如淳云丘多椒也)堆
埼(郭璞曰堆沙堆/埼曲岸頭也)洶湧澎湃(司馬彪云洶湧跳起貌澎/湃相戾也湧或作容澎或)
(作/滂)滭浡滵汨(司馬彪云滭沸盛/貌滵汨去疾也)湢測泌瀄(司馬彪云湢/測迫也泌瀄)
(相楔也郭璞云/逼側筆櫛四音)潎洌(蘇林曰流/輕疾也)滂濞沆溉(溉亦作瀣司/馬彪云滂濞)
(水流聲也沆漑徐流郭/璞云鼓怒鬱鯁之貌也)穹崇雲橈(服䖍云水旋還作泉/也郭璞云水隴起囘)
(窳/也)蜿灗膠戻(司馬彪云蜿灗展轉也膠戾/邪屈也音婉善交利四音也)隃波趨浥(司/馬)
(彪云隃波後陵前也趨浥/輸于深泉也浥音焉浹反)莅莅下瀨(司馬彪云莅莅/水聲也音利)滯
沛(郭璞云水洒散/貌滯音丑制反)瀺灂(上音土湛反下音土卓/反說文云水小聲也)潏淈湁
潗(郭璞云皆水徼轉細涌貌潏淈音决骨湁音勑力反/潗音緝廣雅云淈淈決流也周成雜字云湁潗水沸)
(之貌/也)汨㴔漂疾(晉灼曰華給反郭璞云/詳立反㴔急轉貌也)翯乎滈滈(上翯/音鶴)
(下滈音鎬詩曰白烏翯翯郭璞/云水白光貌翯音皛滈音吴也)赤螭(文頴曰龍子曰螭/張揖云雌龍也)
明月珠子的皪江靡(應劭曰靡邊也明月珠子生於江/中其光耀乃照于江邊張揖曰靡)
(涯也郭璞曰/的皪照也)鵠鴇(音保郭璞云鴇似雁無後指毛/詩鳥獸疏云鴇似雁而虎文也)䴉目
(郭璞云未詳小顔云荆郢間有水鳥大如鷺而短尾/其色紅白深目旁毛長而旋此其旋目乎䴉音旋)煩
鶩鷛渠(郭璞云煩鶩鴨屬/鷛渠一名章渠也)葴鴜(張揖云葴鴜似魚虎而/蒼黑鄒誕本作鴟䳄也)
汎滛泛濫(郭璞云皆鳥任風波自縱漂貌汎音/馮泛音芳劎反廣雅云汎汎汜浮也)掩薄(張/揖)
(云掩覆也草/叢生曰薄也)菁藻(郭璞曰菁水草藻藂也吕氏春秋曰/太湖之菁左傳云□繁蘊藻蘊即藂)
嶊崣崛﨑(郭璞云皆崇屈窳折貌嶊音作/罪反崣音委崛音掘﨑音倚)振溪(張揖云/振拔也)
(水注川曰溪注溪曰/谷郭璞曰振猶灑也)􁡏呀豁閜(司馬彪云􁡏呀/大貌閜空虚也)陂池貏
豸(郭璞曰陂池旁頽貌陂/音皮貏音衣被之被)沇溶淫鬻(郭璞云㳺/激淖衍貌)夷陸(司/馬)
(彪曰/平地)槀本(按桐君藥録云/苗似芎藭也)茈薑(張晏云子薑也按四民/月令云生薑謂之茈薑)
(音/紫)葴橙(張揖云葴橙闕郭璞云橙柚也姚氏以為此前/後皆草非橙也小顔云葴寒漿也橙當為符符)
(鬼目也按今讀者亦/呼為登謂金登草也)若蓀(張揖云蓀香草姚氏曰蓀草/似昌蒲而無脊也生溪澗中)
(蓀音/孫)鮮支黄礫(張揖云皆草也未詳司馬彪云鮮支支/子或云鮮支亦香草也小顔云黄礫黄)
(屑木恐/非也)蔣芧青薠(蒋菰也郭璞芧音佇/又云三稜芧薠音煩)日出東沼(張揖/云日)
(朝出苑之東池暮入/于苑之西陂中也)􁛕旄獏犛(郭璞云􁛕􁛕牛領有肉/堆音容按今之犂牛也)
(張揖云旄旄牛状如牛而四節生毛獏白豹也似熊痺/脚銳頭骨無髓食銅鐵音陌犛音狸又音茅或以為猫)
(牛犛牛黑色出西南/徼外毛可為拂是也)窮竒象犀(張揖云窮竒狀如牛而/蝟毛其音如嘷狗食人)
(郭璞云象大獸長鼻牙長一丈/犀頭似豬痺脚一角在頭也)麒麟(張揖曰雄曰麒雌/曰麟其狀麋身牛)
(尾狼蹄一角郭璞云麒似麟而無角毛詩疏云麟/黄色角端有肉京房傳云有五采腹下黄色也)角􁙎
(張揖云音端角􁙎似牛郭璞云似猪角在鼻上/毛詩疏云可以為弓李陵曾以此弓遺蘇武)華榱壁
璫(韋昭曰裁金為壁以當榱/頭司馬彪曰以壁為瓦當)夷嵏築堂(服䖍云平此山/以為堂如淳云)
(嵏山/名也)累臺增成(張揖云重累而成之故曰/增成禮云為壇三成也)巖穾洞房(郭/璞)
(曰言在巖穾底為室潜通臺上穾音一弔反釋名以為/穾幽也楚辭云冬有穾厦夏屋寒王逸以為複室也)
靈圉(張揖云衆仙號淮南子云騎飛/龍從淳圉許愼曰淳圉仙人也)偓佺(韋昭曰古仙/人姓偓列仙)
(傳云槐里採藥父也食松形體/生毛數寸方眼能行追走馬也)南榮(應劭云屋檐兩頭/如翼也故鄭𤣥云)
(榮屋翼也七誘云飛榮似/鳥舒翼是也暴偃卧也)盤石裖厓(如淳曰裖音振盛/多也李竒曰裖整)
(也整頓池外之/厓音之忍反也)磼礏(埤蒼云高貌也上士刼反下魚揖/反又字林音磼才匝反礏五匝反)
旁唐(郭璞云旁/唐言盤薄)赤瑕駮犖(說文云瑕玉之小赤色張揖/曰赤玉也司馬彪曰駮犖采)
(㸃也音/洛角反)盧橘夏熟(應劭曰伊尹書果之美者箕山之東/青鳥之所冇盧橘夏熟晉灼曰此雖)
(賦上林博引異方珍竒不係於一也按廣州記云盧橘/皮厚大小如廿酢多九月結實正赤明年二月更青黑)
(夏熟吳錄云建安有橘冬月樹上覆裹明/年夏色變青黑其味甚甘美盧即黑是也)橪柿(張揖曰/橪橪支)
(香草也韋昭曰橪音汝蕭反郭璞云橪支木也橪音烟/徐廣曰橪棗也而善反說文曰橪酸小棗也淮南子云)
(伐橪棗以為/矜音勤也)楟奈厚朴(張揖云楟奈山棃也司馬彪曰/上黨謂之楟㮈齊都賦云楟奈)
(㮈熟也厚/朴藥名)梬棗(上音弋并反/梬棗似柿也)楊梅(張揖云其大小似榖/子而有核其味酢出)
(江南荆陽異物志其實外/肉着核熟時正赤味廿酸)櫻桃(張揖云一名含桃吕氏/春秋為鸎鳥所含故口)
(含桃爾雅云/為荆桃也)答遝離支(郭璞云答遝似李出蜀晉灼曰/離支大如雞子皮麄剥去皮肌)
(如雞子中黄其味甘多酢少廣異志云樹髙五六丈如/桂樹緑葉冬夏青茂有華朱色離字或作荔音力致反)
貤丘陵(郭璞曰/貤延也)華楓檘櫨(張籍曰華皮可以為索古今/字林云櫨合樺之木楓木厚)
(葉弱支善揺郭璞云似白楊葉圎而岐有脂而香出楗/為舎人曰楓為樹葉弱莖大風則鳴故曰楓爾雅云一)
(名攝檘枰即平仲木也櫨今黄櫨/木也一云玉精食其子得仙也)留落胥邪(晉灼云留/落未詳郭)
(璞曰落檴也中作器素胥邪似并閭司馬彪云胥邪樹/高十尋葉在其末異物志實大如瓠繫在顛若挂物實)
(外有皮中有核如胡桃核裏有膚厚半寸/如豬膏裏有汁斗餘清如水味美於蜜)仁頻并閭(孟/康)
(曰頻椶也張揖云并閭皮可為索姚氏云擯一/名椶即仁頻也林邑記云樹葉似甘蕉頻音賔)攙檀(攙/音)
(讒檀别名也皇覽云孔/子墓後有攙檀樹也)女貞(荆州記云宜都有喬木叢/生名為女貞葉冬不落)
崔錯癹骩(郭璞云蟠戾相摎楚訓/云林木癹音跋骩音委)阬衡閜砢(郭璞云掲/孽傾敧貌)
落英幡纚(張晏云飛揚貌/纚音所綺反)猗旎從風(張揖云猗/旎阿那也)瀏莅芔
歙(郭璞云皆林木鼓動之聲/瀏音畱莅如字又音栗也)柴池茈虒(張揖曰柴池參/差也茈傂不齊)
(也柴音差茈/音惻氏反)𤣥猨素雌蜼玃飛蠝(張揖曰蜼似獮猴卬/鼻而長尾玃似獮猴)
(而大飛蠝飛鼠也其状如兎而鼠首以其䫇飛郭璞口/蠝飛鼠也毛紫赤色飛且生一名飛生雌音遺蠝音誄)
(𤣥猨猨之雄者色也素雌猨之雌者色也玃音钁蜼似/猴尾端為兩岐天雨便以尾室鼻兩孔郭璞云玃色蒼)
(黑能攫摶人/故云玃也)蛭蜩蠼蝚(司馬彪云山海經云不咸之山/有飛蛭四翼蜩蟬也蠼蝚獼猴)
(也郭璞云蛭蜩未聞如淳曰蛭音質顧氏云蠼音塗卓/反山海經云鼻塗山下有獸似鹿馬足人手四角名為)
(蠼蠼猱即此也字作玃郭璞云玃非也上已有蛭玃此/不應重見又神異經云西方深山有獸毛色如猴能縁)
(高木其名曰蜩字林蠼音/狄蛭音質蛭蜩二獸名)獑胡豰蛫(張揖曰獑胡似獼/猴頭上有髦腰以)
(後黒郭璞曰豰似鼯而大腰以後黄一名黄腰食獼猴/豰白狐子也蛫未聞姚氏按山海經即山有獸状如龜)
(白身赤首其名曰蛫又說文云獑胡黑/身白腰如帶手有長白毛似握柘也)踔稀間(踔懸/蹄也)孫
叔奉轡(鄭氏云大/僕公孫賀)衛公驂乗(大将軍衛青也按大駕出/太僕御大将軍驂乗也)
扈從横行出乎四校之中(晉灼曰扈大也張揖曰跋扈/縱横不按肉簿也文頴曰凡)
(五校今言四者一/校隨天子乗輿也)鼓嚴簿(張揖曰鼔嚴鼔也簿卥簿/也謂擊嚴鼔於卥簿中也)江
河為阹泰山為櫓(郭璞曰因山谷遮禽/獸為阹櫓望樓也)蒙鶡蘇(孟康曰/鶡尾也)
(蘇析羽也張揖曰鶡似雉鬬死不却按蒙謂覆覆而取/之鶡以蘇為竒故特言之以成文耳鶡音曷决疑注云)
(鳥尾為/蘇也)絝白虎(張揖曰著白虎文絝/郭璞曰絝謂絆絡也)被斑文(文頴曰著/斑文之衣)
(輿服志云虎賁騎被虎文/單衣單衣即此斑文也)跨壄馬(按壄音野/跨乗之也)椎蜚亷弄
解豸(郭璞曰飛亷龍雀也鳥身鹿頭象在平樂館椎音/直追反張揖曰解豸似鹿而一角人君刑罰中則)
(生於朝主觸不直者言今可得而弄/也解音蟹豸音大妳反又音文介反)格蝦蛤鋋猛氏(孟/康)
(曰蝦蛤猛氏皆獸名晉灼曰蝦蛤闕郭璞曰今蜀中有/獸状如熊而小毛淺有光澤名猛氏說文云鋋小矛也)
(音/蟬)解脰陷腦(張揖云脰頸也陷音/苦念反亦依字讀也)浸潭促節(浸潭猶漸/苒也漢書)
(作浸淫或作乗輿/按節也潭音尋)揜焦明(張揖曰焦明似鳯西方鳥樂/叶圖徵曰焦明似鳯皇宋衷)
(曰水/鳥)消揺乎襄羊(郭璞曰襄/羊猶仿羊)聽葛天氏之歌(張揖曰葛/天氏三王)
(時君號也吕氏春秋云其樂三人持牛尾投足以歌八/闋一曰載人二曰𤣥烏三曰遂草木四曰奮五穀五曰)
(敬天常六曰建帝功七曰/依地徳八曰總禽獸之極)巴俞宋蔡淮南于遮(郭璞曰/巴西閬)
(中有俞水獠人居其上好舞初高祖募取以平三秦後/使樂人習之因名巴俞舞也張揖曰禮樂記曰宋音燕)
(女溺志蔡人謳員三人楚詞云吳謡蔡/謳淮南鼔員四人于遮曲是其意也)文成顛歌(郭璞/云未)
(聞文穎曰文成遼西縣名其縣人善歌顛/益州顛縣其人能作西南夷歌顛即滇也)激楚結風(文/頴)
(曰激衝激急風也結風囘風囘亦急風也楚地風氣既/目漂疾然歌樂者猶復依激結之急風以為節其樂促)
(迅哀/切也)靡曼美色(張揖曰靡細曼澤也/韓子曼服皓齒也)麗靡爛漫於前(郭/璞)
(云言恣其觀也列女/傳曰桀造爛漫之樂)青琴宓妃(伏儼曰青琴古神女也/如淳曰宓妃伏羲女溺)
(死洛水遂為洛/水之神宓音伏)姣冶閑都(郭璞云姣好也都雅也詩云/姣人嫽兮方言云自□而東)
(河濟之間凡好或謂之姣音絞說文/曰􁋯雅也或作閑小雅曰都盛也)絶殊離俗(郭璞云/俗無雙)
柔橈嬛嬛(郭璞曰柔橈嬛嬛皆骨體耎弱長艷貌也/廣雅云嬛嬛容也張揖曰嬛嬛猶婉婉也)嫵
媚􁊴弱(埤蒼云嫵媚悅也通俗文云頰輔謂之嫵媚郭/璞云纎弱弱貌埤蒼曰嫵弱謂容體纎細柔弱)
(也/)曳獨繭之褕袣(張揖云褕䄡褕也袣袖也郭璞曰獨/蘭一蘭絲也埤蒼云袣衣長貌也)
眇閻易以恤削(郭璞曰閻易衣長貌/恤削言如刻畫作也)皓齒燦爛宜笑的
皪(郭璞曰鮮明貌也楚詞曰美人皓齒/以姱又曰娥眉笑以的皪皪音礫也)長眉連娟微睇
緜藐(郭璞曰連娟眉曲細也緜藐逺視貌/也娟音一全反睇大計反藐音邈)色授魂與心
愉於側(張揖曰彼色來授我我魂徃與接也/愉音踰徃也愉悅也二義竝通也)載雲罕(張/揖)
(云罕畢也文穎曰即天畢星名前有九旒雲罕之車按/說者以雲罕為旌旗非也且按中朝卥簿圗云雲罕駕)
(駟不兼言九旒罕/車與九旒車别)揜羣雅(揜捕也張揖曰詩小雅材七/十四人大雅之材三十一人)
(故曰羣雅也言雲罕載/之於車以捕羣雅之士)悲伐檀(張揖曰其詩刺賢/者不遇明主也)樂樂
胥(毛詩云君子樂胥受天之祐言王者樂得賢材/之人使之在位故天與之福禄也胥音先吕反)喟然
興道(漢書作芔/音許貴反)功羡於五帝(司馬彪云羡溢/也音怡戰反)抏士卒(上/音)
(反官/反)愀然(郭璞云變色/貌音作酉反)故刪取其要歸正道而論之(大/顔)
(云不取其夸奢靡麗之論唯取終篇歸於正道耳小顔/云刪要非謂削除其詞而說者謂此賦已經史學刊剟)
(失之/也)唐䝉使略通(張揖曰䝉故鄱陽令今/為郎中使行略取之)夜郎僰中(文/頴)
(曰皆西夷後以為夜郎屬/䍧牱僰屬犍為音步北反)巴蜀(按巴蜀/二郡名)右弔番禺(文頴/曰畨)
(郡理也弔至也東伐閩越後至番禺故言右至也按姚/氏弔讀如字小顔云兩國相伐漢發兵救之令弔番禺)
(故遣太子入/朝弔非至也)徃賔之(賈逵云/賓伏也)乃發軍興制(張揖曰發三/軍之衆也興)
(制謂起軍法制也按唐䝉/為使而用軍興法制也)注烽如覆米䉛(字林云䉛漉/米藪也音一)
(六反又纂要云䉛浙/箕也此注是孟康說)熢燧(韋昭曰熢束草置之長木之/端如挈皋見敵則燒舉之燧)
(者積薪有難則焚/之熢主晝燧主夜)攝弓(上音奴/頰反)析圭(如淳曰析中分也/白藏天子青在諸)
(侯/也)東第(列甲第在帝城/東故云東第也)重煩百姓(重猶/難也)亟下縣道(上音/紀力)
(反亟/急也)以巨萬計(按巨萬猶萬萬也按數有大小二法張/揖曰算法萬萬為億是大數也鬻子曰)
(十萬為億/是小數也)漢用事者(按即公/孫𢎞也)邛笮之君長(文頴曰卭者/今為邛都縣)
(笮者今為定笮/縣皆屬越嶲郡)請吏比南夷(謂請置漢吏與/南夷為比例也)愈於南夷
(張揖曰愈差也又云愈猶勝也晉灼曰/南夷謂犍為䍧牱也西夷謂越嶲益州)中郎将(張揖曰/移四百)
(石五嵗遷/補大縣令)壺充國(按漢書公卿表太初/元年為鴻臚卿也)縣令負弩矢先
驅(按亭吏二人弩矢合是亭長負之今縣令自負矢則/亭長當負弩也且負弩亦守宰無定或隨輕重耳按)
(霍去病出擊匈奴河東太守郊迎負弩又魏公子救/趙擊秦秦軍解去平原君負䪍矢迎公子於界上)蜀
以為寵(華陽國志云蜀大城北十里有升仙橋以送客/觀也相如初入長安題其門云不乗赤車駟馬)
(不過汝/下也)使女尚司馬長卿(小顔云尚猶配/也本或作當也)斯榆(鄭氏音/臾張揖)
(云斯俞國也按今斯讀如字益部耆舊傳謂/之斯臾華陽國志邛都縣有四縣斯臾一也)益斥(張揖/曰斥)
(廣/也)沬若水(張揖曰沬水出蜀廣平徼外與青衣水合也/若水出旄牛徼外至僰道入江華陽國志漢)
(嘉縣有沫水/音妺又音未)為徼(張揖曰徼塞也以/木柵水為蠻夷界)橋孫水通邛(韋昭/曰為)
(孫水作橋也按華陽國志云相如卒開僰道通南夷開/越嶲郡韓說開益州唐䝉開䍧牱斬筰王首置䍧牱郡)
(也/)業已建之(按業者本也誼本/由相如立此事也)湛恩(韋昭云/上音沈)而攘(攘却/也汝)
(羊/反)舉苞滿(服䖍云夷種也/滿字或作蒲也)結軼(下音轍漢書作軌/張揖云結屈也)羈縻
(按羈馬絡頭也縻牛韁也漢官儀馬云羈/牛云縻言制四夷如牛馬之受羈縻也)惡聞若說(張/揖)
(曰惡聞若曹之言也包愷音/一故反又音烏烏者安也)固常之所異也(按常人見/之以為異)
黎人懼焉(張揖曰非常之事其/本難知衆人懼也)漉沉澹菑(漉音鹿菑音/災漢書作澌)
(沉澹灾解者云澌作灑灑分也音/所綺反澹安沉深也音徒蹔反)豈唯人哉(按謂非獨/人勤禹亦)
(親其/勞也)躬奏胝無胈(張揖曰奏作戚躬體也戚腠理也韋/昭曰胈其中小毛也胝音丁私反荘)
(子云禹腓無胈脛不生毛李/頤云胈白肉也音蒲末反)注厭睡(上音烏簟反/下音竹垂反)委璅
握􁗍(孔文詳云委璅細/碎握􁗍局促也)參天貳地(按天子比徳於地是/貳地也與已并天為)
(三是參天也故禮曰/天子與天地參是也)浸淫(按浸淫/猶漸浸)盭夫為之垂涕(張揖/口很)
(戻之夫也字或/作戾盭古戾字)二方之君(謂西夷卭僰南/夷䍧牱夜郎也)疏逖不閉(逖/逺)
(言其疏逺者/不被閉絶也)曶爽(三蒼云曶爽早朝也曶/音昧按字林又音忽)禔福(說文云/禔安也)
(市支/反)合在於此(張揖云在於憂/勤佚樂之中也)上減五下登三(李竒曰/五帝之)
(徳漢比為減三王之徳漢出其上故云減五登三也虞/息志林云漢徳欲減五帝之一以漢盈之然以漢為五)
(帝之數自然是登於三王之上也/今或作減或作咸是韋昭之說也)敞罔靡徙(按敞罔失/容也靡徙)
(失正/也)烏獲(張揖曰秦武王力/士舉龍文鼎者也)慶忌(張揖曰吳/王僚之子)猝然(廣雅/云猝)
(暴也音/倉兀反)駭不存之地(謂所不慮而/猛獸駭發也)逄蒙(孟子云逄蒙學/射於羿盡羿之)
(道/也)銜橜之變(張揖曰銜馬勒銜也橜騑馬口長銜也周/遷輿服志云鈎逆上者為橜橜在銜中以)
(鐵為之大如雞子鹽鐵論云無/銜橜而禦捍馬橜音巨月反)坐不垂堂(張揖云畏簷/瓦墮中人樂)
(産云垂邊也/恐墮墜之也)登陂陁(陂音普何反/陁音徒何反)坌入(上音步/寸反)曲江之
隑州(按隑音祈隑即碕謂曲岸頭也張揖曰隑長也苑/中有曲江之象中有長州又有宫閣路謂之曲江)
(在杜陵西北五里又三輔/舊事云樂遊原在北是也)谾谾(音苦江反晉灼曰音籠/古豅字蕭該云谾或作)
(豅長大/皃也)谽􁀙(呼含呼/加二反)汩淢噏(上音干筆反淢音域疾兒/也噏音許及反漢書作靸)
(靸輕舉/意也)為孝文園令(百官志云陵園令六/百石掌按行掃除也)列仙之傳居
山澤(按傳者謂相傳以列仙居山澤間音持全反/小顔及劉氏竝作儒儒柔也術士之稱非)形容
甚臞(韋昭曰臞瘠也舍人云臞瘦/也文子云堯癯瘦音巨俱反)世有大人(張揖云喻/天子向秀)
(云聖人在位謂之大人張華云相/如作逺遊之體以大人賦之也)悲世俗迫隘(如淳曰/武帝云)
(誠得如黄帝去妻子如/脱屣是悲世俗迫隘也)棹指橋以偃蹇(棹音徒弔反指/音居桀反橋音)
(矯張揖曰指矯隨風指靡偃蹇/高貌應劭云旌旗屈撓之貌)靡屈虹而為綢(綢音籌/或音韜)
(屈虹斷/虹也)紅杳眇以泫涽(蘇林曰注泫音炫涽音麵晉灼/曰紅赤色貌杳眇深逺泫涽混)
(合也紅或/作虹也)据以驕驁(張揖曰据直項也驕驁縱恣也据/音據驕音居召反驁音五到反)
躩以連卷(韋昭曰龍之形貌也躩音/起碧反連卷音輦卷也)沛艾赳螑(孟康曰/赳螑申)
(頸低頭張揖曰赳螑之牙跳/也赳音居幼反螑音許救反)仡以佁儗(張揖曰仡舉頭/也佁儗不前也)
(仡音勑吏反儗/音魚吏反也)驤以孱顔(服䖍曰馬仰頭其口開正孱/顔也韋昭曰顔音吾板反詩)
(云兩服上驤注/云驤馬是也)跮踱輵磍(張揖曰跮踱疾行皃輵磍前/却也跮音褚栗反踱音褚畧)
(反輵音烏葛/反磍音曷)蜩蟉偃蹇(蜩音徒弔反蟉音勑弔反張揖/曰偃蹇却距也廣雅云偃蹇夭)
(矯之/貌)怵㚟梁倚(張揖曰怵㚟奔走梁倚相著韋昭曰㚟/音笞略相如傳云倏㚟逺去㚟視也)
糾蓼叫奡踏以艐路(蓼音了奡音五到反小顔云叫奡/高舉兒踏音徒答反朡音届三倉)
(云踏著地孫炎/云朡古界字也)狂趡(張揖云/趡走貌)篾蒙(張揖曰篾/䝉飛揚也)厮征伯僑
(應劭曰厮役也張揖曰王子喬也漢書郊/祀志作征伯僑此當别人恐非王子喬也)綷雲葢(音祖/内反)
(如淳曰綷合也合/五綵雲為葢也)紛湛湛(音徒/感反)膠輵(廣雅云膠/輵驅馳也)衝蓯(上/昌)
(勇反下/息冗反)皬然(皬音/鶴也)嬐浸潯(漢書嬐作僸僸仰也/音襟嬐音魚錦反)使所忠
徃(張揖曰使者姓/名見食貨志)五三六經(胡廣云五五帝也三三王/也六六纓也按六經詩書)
(禮樂易/春秋也)歴選(文頴口選/數之也)率邇者踵武(按率循也邇近也/言循覽近代之事)
(則繼跡/可知也)紛綸葳蕤(胡廣曰紛亂也綸没也葳/㽔委頓也張揖云亂皃)七十有二
君(韓詩外傳及/封禪書皆然)爰周郅隆(爰於及也郅大也崇盛也應/劭曰郅至也樊光云郅可見)
(之大也徐及皇甫之説皆非也/以言文王改制及周而大盛也)大行越成(按行道也越/於也以言道)
(徳大行於是/而成之也)逢源泉(張揖曰逢遇也喻其徳盛若遇泉/源之流也又作峰讀曰烽胡廣曰)
(自此已下論/漢家之徳也)䆃一莖六蕙(鄭𤣥云䆃擇也説文云嘉禾/一名䆃字林云禾一莖六蕙)
(謂之/䆃也)獲周餘珎(按謂得/周鼎也)招翠黄乗龍(服䖍云龍翠色又/云即乘黄也乗四)
(龍也周書云乘黄似/狐背上有兩角也)躍魚隕杭(杭舟也胡廣云武王渡/河白魚入于王舟俯取)
(以燎隕墜之/於舟中也)進讓之道何其爽與(爽猶差也言周未可/封而封漢可封而不)
(封為進讓之/道皆差之也)不特創見(文頴曰不獨一物造次見之胡/廣云符瑞衆多應期相繼而至)
(也/)設壇塲望幸葢(按謂本或作望華葢華葢星名在紫/微大帝之上今言望華葢太帝耳且)
(言設壇塲望幸者望聖帝之臨幸也義亦兩通而孟康/服䖍云注本皆云望幸下有華字而虞摯流别集則唯)
(云望幸當是也於義易通直以後人見華下有葢/字又幸字似華字因疑惑遂安華字使之誤也)葢號
以况榮(按文頴曰葢合也言考合前代之君揆其榮而/相比况而為號也大顔云葢語辭也言葢欲紀)
(功立號受天之况賜榮名也於義為愜然其文云葢/詞義典質又上與幸字連文致令有華葢之謬也)將
以薦成(按漢書作慶/義亦通也)挈三神之驩(按徐氏云挈猶垂非/也應劭作紀李竒韋)
(昭作闕意亦不逺三神韋昭以為上帝/太山梁父如淳謂地祇天神山岳也)天為質闇(孟康/曰言)
(天道質昧以符瑞/見意不可辭讓也)梁父靡幾也(按幾/音兾)亦各竝時而榮咸
濟代而屈(自言古封禪之帝王是各竝時而榮貴咸有/濟代之勲而屈者謂言抑屈摠不封禪使説)
(者尚何稱述於後代也故/上文云七十二君者哉)不為進越(文頴曰越踰也不/為茍進踰禮也)
攄之無窮(廣雅云攄/張舒也)茂實(胡廣曰飛揚英華之/聲騰馳茂威之實也)用此(按/謂)
(用此/封禪)滲漉(按説文云滲漉/水下流之貌也)汜布濩之(胡廣曰汜普也言/雨澤非偏於我普)
(遍布散無所/不濩之也)侯不邁哉(李竒云侯何也言居何不行封/禪之事也按邁訓行也如淳云)
(侯維/也)般般之獸(按般般文彩之貌也音/班胡廣曰謂騶虞也)旼旼(音/旻)虞氏以
興(文頴曰舜百獸率舞則/騶虞亦在其中者已)濯濯之麟(詩人云麀鹿濯濯/注云濯濯嬉遊貌)
(也/)宛宛黄龍(胡廣曰/屈伸也)正陽顯見(文頴曰陽明也/謂南面受朝也)云受命
所乘(如淳云書傳所載揆其此類以為漢土徳黄/龍為之應見之於成紀故云受命所乘也)春秋
推見至隱(李竒曰隱猶微也言其義彰而文㣲若隱公/見弑而經不書諱之韋昭曰推見事至於隱)
(諱謂若晉文召天子/經言狩河陽之屬)易本隱之以顯(韋昭曰易本隂陽/之㣲妙出為人事)
(乃更昭著也虞喜志林曰春秋以人事通天道是推/見以至隱也易以天道接人事是本隱以之顯也)王
公大人(文頴曰大雅先言大人/王公之德後乃衆庶)小已得失(文頴曰小雅/之人材志狹)
(小先道已之憂苦其末流及上政之得失/也故禮緯云小雅譏已得失及之於上也)
淮南衡山列傳第五十八
父世縣也(按漢書曰母家縣按/謂父祖代居真定也)袖鐵椎椎辟陽侯(按漢/書作)
(褏金椎椎之按魏公子無忌使/朱亥袖四十斤鐵椎槌之也)所不當得(按謂有罪之/人不得關内)
(侯及二/千石)大夫但(張揖曰大夫姓非也按上云男子但此/云大夫但及士伍開章則知大夫是官)
(也/)簡忌(簡姓也音姦嚴助傳/則作間忌亦同音姦)謾吏曰(上音慢/慢誑也)不知安在
(按實葬肥陵誑云不知處/肥陵地名在肥水之上也)嚴道邛郵(按嚴道蜀郡之縣/也縣有蠻夷曰嚴)
(道道有邛萊山有郵/置故曰嚴道邛郵也)子母從居(按樂産云妾媵之/有子者從去也)他可
(按謂他事/可其制也)乃公勇(乃汝也汝公淮/南王自謂也)獨斬丞相御史(按劉/氏云)
(袁盎此言/亦大過也)徙淮南王喜(故城陽景/王之子也)陰結賓客(淮南要略/云安養士)
(數千高才者八人蘇非李尚左吳陳/由伍被毛周雷被晉昌號曰八公也)為中詗(鄧展曰詗/捕也徐廣)
(曰伺候探察之名孟康曰詗音偵西方人以反間/為偵劉氏及包愷竝音丑政反服䖍云偵候也)靁被
巧(按巧言善/用劎也)一再辭讓(樂産云初一讓至二讓後遂/不讓故云一再讓而誤中)即
訊太子(按樂産云即就也訊問也就/淮南按之不逮詣河南也)中尉宏(按百官表/姓殷也)
廢格眀詔(崔浩云詔書募擊匈奴而雍遏應募者漢律/所謂廢格按如淳注梁孝王傳云致閣不行)
(也音/各也)道長安來(如淳曰道猶言路由長/安來姚承云道或作從)壽春荘芷(漢書/作嚴)
(正/也)輿地圖(按志林云輿地圖漢/家所畫非出逺古也)且吳何知反(按知/猶解)鐖鑿
(劉氏音上吾裏反下/自洛反鐖鄒音機也)注大鎌謂之剴(鎌音亷剴/音五哀反)若燋(音/即)
(消/反)法冠(崔浩云一名獬廌冠按蔡邕云楚王/冠也秦滅楚以其君冠賜御史者也)一日發兵
(崔浩云一日猶一/朝卒然無定時也)下雉之城(雉音徐爾反按/縣名在江夏)會肄丞相
者(按肄習/也音異)江都人救赫(下音赫漢書作枚劉向别/録云易家有救氐注也)白嬴
(音盈人/姓名也)中尉安(按漢書表/司馬安也)大行息(按漢書表/李息也)
　
　
　
　
　
　
　
　
　
　
　
　史記索隱卷二十六
