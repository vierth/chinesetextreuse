
　資治通鑑卷二百七十二　宋　司馬光　撰
　　　　　　　　　　　　　　胡三省　音註
　後唐紀一(昭陽協洽一年晉王李克用始封於晉存/勗嗣封及即大位自以繼唐有天下國遂)
　　　　　(號曰唐通鑑曰後/唐以别長安之唐)
　　莊宗光聖神閔孝皇帝上
　　　(諱存勗晉王克用長子也其先本號朱邪出於/西突厥處月别部居沙陀磧自號沙陀而以朱)
　　　(邪為姓至執宜歸唐執宜子赤心有功於唐賜/姓名李國昌編於屬籍克用赤心之子也五代)
　　　(㑹要曰執宜沙陀府都督拔野古之六代孫/歐陽史曰拔野古朱邪同時人非其始祖)
同光元年(是年四月始/即位改元)春二月晉王下教置百官于四
鎮判官中選前朝士族欲以為相(四鎮河東魏博易定/鎮冀朝直遙翻相息)
(亮翻/下同)河東節度判官盧質為之首質固辭(盧質慢罵晉/王諸弟又能)
(辭相位于惟新之/朝是必有見也)請以義武節度判官豆盧革河東觀
察判官盧程為之王即召革程拜行臺左右丞相(異考/  曰)
(薛史作盧澄今從/實錄莊宗列傳)以質為禮部尚書　梁主遣兵部侍
郎崔協等冊命吳越王鏐為吳越國王丁卯鏐始建國
儀衛名稱多如天子之制(稱尺/證翻)謂所居曰宫殿府署曰
朝廷教令下統内曰制敕將吏皆稱臣(將即/亮翻)惟不改元
表疏稱吳越國而不言軍(以建國不肯復稱/鎮海鎮東軍節度)以清海節
度使兼侍中傳瓘為鎮海鎮東留後總軍府事置百官
有丞相侍郎郎中員外郎客省等使(使疏吏翻年考異/曰十國紀  鏐功)
(臣諸子領節制皆署而後請命居室服御窮極侈靡末/年荒恣尤甚錢氏據兩浙逾八十年外厚貢獻内事奢)
(僭地狹民衆賦斂苛暴雞魚卵菜纎悉収取斗升之逋/罪至鞭背每笞一人則諸案吏各持其簿列于庭先唱)
(一簿以所負多少為數笞已次吏復唱而笞之盡諸簿/乃止少者猶笞數十多者至五百餘訖于國除人苦其)
(政吳越備史稱鏐節儉衣衾用紬布常膳惟甆漆器寢/帳壞文穆夫人欲易以青繒鏐不許嘗嵗除夜㑹子孫)
(鼓琴未數曲止之曰聞者以我為長夜之飲遂罷錢易/家話稱鏐公宴不貳羮胾衣必三澣然後易劉恕以為)
(錢元瓘子信撰吳越備史備史遺事忠懿王勲業志戊/申英政錄𢎞倧子易撰家話俶子惟演撰錢氏慶系圖)
(譜家王故事秦國主貢奉錄故吳越五王行事失實尤/多虚美隱惡甚于它國按錢鏐起於貧賤知民疾苦必)
(不至窮極侈靡其奢汰暴斂之/事葢其子孫所為也今從家話)　李繼韜雖受晉王命
為安義留後(事見上/卷上年)終不自安幕僚魏琢牙將申䝉復
從而間之(復扶又翻/間古莧翻)曰晉朝無人(朝直/遙翻)終為梁所併耳
㑹晉王置百官三月召監軍張居翰(張居翰唐昭宗時/為范陽監軍天復)
(中大誅宦者節度使劉仁恭匿居翰于大安山之北谿/以免其後梁兵攻仁恭遣居翰從晉王攻梁潞州以牽)
(其兵晉遂取潞州因/以居翰為昭義監軍)節度判官任圜赴魏州(任音/壬)琢䝉
復説繼韜曰(説式/芮翻)王急召二人情可知矣繼韜弟繼逺
亦勸繼韜自託於梁繼韜乃使繼逺詣大梁請以澤潞
為梁臣梁主大喜更命安義軍曰匡義(更工/衡翻)以繼韜為
節度使同平章事繼韜以二子為質(質音/致)安義舊將裴
約戍澤州泣諭其衆曰余事故使踰二紀(故使謂繼韜/父嗣昭也十)
(二年為一紀/使疏吏翻)見其分財享士志滅仇讐不幸捐館(死謂/之捐)
(館言弃捐館/舍而逝也)柩猶未葬而郎君遽背君親(弃君事讐不/惟背君亦背)
(親之教命/背蒲昧翻)吾寧死不能從也遂據州自守梁主以其驍
將董璋為澤州刺史將兵攻之繼韜散財募士堯山人
郭威往應募威使氣殺人繫獄繼韜惜其才勇而逸之
(郭威事始此歐史云威嘗遊于市市有屠者以勇服其/市人威醉呼屠者使進几割肉割不如法威叱之屠者)
(披其腹示之曰爾勇者能殺我乎威即前取刀刺殺/之一市皆驚而威自如為吏所執繼韜縱使亡去)
契丹冦幽州晉王問帥於郭崇韜(帥所/類翻)崇韜薦横海節
度使李存審時存審臥病己卯徙存審為盧龍節度使
輿疾赴鎮以蕃漢馬步副總管李嗣源領横海節度使
(李嗣源時從晉王/總兵使領横海節)　晉王築壇於魏州牙城之南夏四
月己巳升壇祭告上帝遂即皇帝位(曰遂者先有即位/之心而今遂其事)
(也/)國號大唐大赦改元(因唐國號改天/祐年號為同光)尊母晉國太夫
人曹氏為皇太后嫡母秦國夫人劉氏為皇太妃(君子/以是)
(知帝之/不終)以豆盧革為門下侍郎盧程為中書侍郎並同
平章事郭崇韜張居翰為樞密使(徐無黨曰樞密使唐/故事宦者為之其職)
(甚微至此始參用士人而與宰相權任均矣余按唐末/兩樞密與兩神䇿中尉號為四貴其職非甚微也特専)
(用宦者為之耳項安世曰唐於政事堂後列五房有樞/密房以主曹務則樞密之要宰相主之未始它付其後)
(寵任宦人始以/樞密歸之内侍)盧質馮道為翰林學士張憲為工部侍
郎租庸使(宋白曰租庸使自/天寶三年韋堅始)又以義武掌書記李德休為
御史中丞德休絳之孫也(李絳相唐憲/宗有直聲)詔盧程詣晉陽
冊太后太妃初太妃無子性賢不妬忌太后為武皇侍
姬太妃嘗勸武皇善待之(晉王克用/諡武皇帝)太后亦自謙退由
是相得甚歡及受冊太妃詣太后宫賀有喜色太后忸
怩不自安(忸女六翻/怩女夷翻)太妃曰願吾兒享國久長吾輩獲
沒於地園陵有主餘何足言因相向歔欷(歔音虚欷音/希又許旣翻)
豆盧革盧程皆輕淺無它能上以其衣冠之緒霸府元
僚故用之(按歐史豆盧為世名族革父瓚為唐舒州刺/史唐末之亂革避地中山為王處直判官盧)
(程不知其家世何人也唐昭宗時舉進士為鹽鐵出使/巡官唐末避亂變服為道士遊燕趙間豆盧革為義武)
(節度判官盧汝弼為河東節度副使二人皆故唐名族/與程門地相等因共薦為河東節度推官帝議擇相而)
(唐公卿故家遭亂䘮亡且盡盧汝弼蘇循已死盧質/又辭故用革程興王之君命相如此天下事可知矣)初
李紹宏為中門使郭崇韜副之至是自幽州召還(梁貞/明五)
(年李紹宏出幽/州事見上卷)崇韜惡其舊人位在已上(惡烏/路翻)乃薦張
居翰為樞密使以紹宏為宣徽使紹宏由是恨之(唐制/宣㣲)
(使在樞密使之下/且權任不及逺甚)居翰和謹畏事軍國機政皆崇韜掌
之支度務使孔謙自謂才能勤効應為租庸使衆議以
謙人微地寒不當遽總重任(孔謙魏州孔目吏也晉王/得魏州以為支度務使)
故崇韜薦張憲以謙副之謙亦不悦以魏州為興唐府
建東京(薛居正五代史晉王即位升魏州為東京/興唐府改元城為興唐縣貴鄉為廣晉縣)又於
太原府建西京又以鎮州為真定府建北都以魏博節
度判官王正言為禮部尚書行興唐尹太原馬步都虞
候孟知祥為太原尹充西京副留守潞州觀察判官任
圜為工部尚書兼真定尹充北京副留守(京當/作都)皇子繼
岌為北都留守興聖宫使判六軍諸衛事(按後唐洛陽/有西宫興聖)
(宫此時未得洛陽當以魏州府舍為興聖宫宋白曰唐/莊宗即位於魏州宰相豆盧革因進擬為興聖宫以皇)
(子繼岌為/興聖宫使)時唐國所有凡十三節度五十州(十三節度/天雄成徳)
(義武横海盧龍大同振武鴈門河東䕶國晉絳安國昭/義五十州魏博具澶相鄆洺磁鎮冀深趙易祁定滄景)
(德瀛莫幽涿檀薊順營平蔚朔雲應新媯儒武忻代嵐/石憲麟府并汾慈隰澤潞沁遼凡五十州而昭義領澤)
(潞二州已附于梁止有/十二節度四十八州耳)　閏月追尊皇曾祖執宜曰懿
祖昭烈皇帝祖國昌曰獻祖文皇帝考晉王曰太祖武
皇帝立宗廟於晉陽以高祖太宗懿宗昭宗洎懿祖以
下為七室(唐廟四/親廟三)　甲午契丹冦幽州至易定而還(還/從)
(宣翻又/如字)時契丹屢入冦鈔掠饋運(鈔楚/交翻)幽州食不支半
年衛州為梁所取潞州内叛人情岌岌以為梁未可取
帝患之㑹鄆州將盧順密來奔先是梁天平節度使戴
思逺屯楊村(戴思逺屯楊村事始上卷/梁貞明五年先悉薦翻)留順密與巡檢
使劉遂嚴都指揮使燕顒守鄆州(燕音煙姓也/顒魚容翻)順密言
於帝曰鄆州守兵不滿千人遂嚴顒皆失衆心可襲取
也郭崇韜等皆以為懸軍逺襲萬一不利虛弃數千人
順密不可從帝密召李嗣源於帳中謀之曰梁人志在
吞澤潞不備東方若得東平則潰其心腹東平果可取
乎(鄆州本/東平郡)嗣源自胡柳有度河之慙(事見二百七十/卷梁貞明四年)常
欲立奇功以補過對曰今用兵嵗久生民疲弊苟非出
奇取勝大功何由可成臣願獨當此役必有以報帝悦
壬寅遣嗣源將所部精兵五千自德勝趣鄆州比及楊
劉(趣七喻翻比必利翻按九域志鄆州東阿縣有楊劉/鎮臨河津東阿東南至鄆州六十里以下文夜度河)
(觀之則李嗣源之兵自德勝北城/而東循河北岸而行至楊劉度口)日已暮隂雨道黑將
士皆不欲進高行周曰此天贊我也彼必無備夜度河
至城下鄆人不知(此是楊劉取徑道至鄆州/城下不經東阿縣治所)李從珂先
登殺守卒啟關納外兵進攻牙城城中大擾癸卯旦嗣
源兵盡入遂拔牙城劉遂嚴燕顒奔大梁嗣源禁焚掠
撫吏民執知州事節度副使崔簹判官趙鳳送興唐(簹/都)
(郎翻唐於魏/州置興唐府)帝大喜曰總管真奇才吾事集矣即以嗣
源為天平節度使梁主聞鄆州失守大懼斬劉遂嚴燕
顒於市罷戴思逺招討使降授宣化留後(歐陽職方考/梁置宣化軍)
(於鄧/州)遣使詰讓北面諸將段凝王彦章等趣令進戰(詰/去)
(吉翻趣/讀曰促)敬翔知梁室已危以繩内靴中入見梁主曰(見/賢)
(遍/翻)先帝取天下不以臣為不肖所謀無不用今敵勢益
彊而陛下棄忽臣言臣身無用不如死引繩將自經梁
主止之問所欲言翔曰事急矣非用王彦章為大將不
可救也(敬翔以王彦章一時健鬬而取之耳觀/其用兵無逺略烏足以救梁之亡乎)梁主從
之以彦章代思逺為北面招討使仍以段凝為副帝聞
之自將親軍屯澶州命蕃漢馬步都虞候朱守殷守德
勝戒之曰王鐵槍勇決乘憤激之氣必來唐突宜謹備
之(唐韻唐突作傏突又作盪突唐盪義同也史/言晉王善於料王彦章不善於用人守德勝)守殷王
幼時所役蒼頭也(歐史曰朱守殷少事帝為奴名/曰會兒帝讀書會兒常侍左右)又遣
使遺吳王書(遺唯/季翻)告以己克鄆州請同舉兵擊梁五月
使者至吳徐温欲持兩端將舟師循海而北助其勝者
嚴可求曰若梁人邀我登陸為援何以拒之温乃止
梁主召問王彦章以破敵之期彦章對曰三日左右皆
失笑(自大梁出師拒晉三日/不能至河上故笑其言)彦章出兩日馳至滑州(九/域)
(志大梁北至滑/州二百一十里)辛酉置酒大㑹隂遣人具舟於楊村夜
命甲士六百皆持巨斧載冶者具鞲炭乘流而下(楊村/順流)
(趣德勝水程十八里耳鞲/蒲拜翻韋囊也鼓以吹火)㑹飲尚未散彦章陽起更衣
引精兵數千循河南岸趨徳勝(更工衡翻/趣七喻翻)天微雨朱守殷
不為備舟中兵舉鏁燒斷之因以巨斧斬浮橋而彦章引
兵急擊南城浮橋斷南城遂破時受命適三日矣守殷
以小舟載甲士濟河救之不及彦章進攻潘張麻家口
景店諸寨皆拔之(潘張二姓同居一村因以為名店都/念翻崔豹古今註曰店所以置貨鬻)
(物也有姓景者先嘗設店於其地因以/為名凡此皆河津之要晉人立寨守之)聲勢大振帝遣
宦者焦彦賔急趨楊劉(趨七/喻翻)與鎮使李周固守命守殷
弃德勝北城撤屋為栰(栰音伐大曰/栰小曰桴)載兵械浮河東下
助楊劉守備徙其芻糧薪炭于澶州所耗失殆半王彦
章亦撤南城屋材浮河而下各行一岸每遇灣曲輒於
中流交鬭飛矢雨集或全舟覆沒一日百戰互有勝負
比及楊劉(比必/寐翻)殆亡士卒之半(此謂自德勝浮河/東下之士卒也)己巳
王彦章段凝以十萬之衆攻楊劉百道俱進晝夜不息
連巨艦九艘横亘河津以絶援兵(艦户黯翻/艘蘇遭翻)城垂陷者
數四賴李周悉力拒之與士卒同甘苦彦章不能克退
屯城南為連營以守之楊劉告急于帝請日行百里以
赴之(帝在澶州距楊/劉幾二百里)帝引兵救之曰李周在内何憂日
行六十里不廢畋獵六月乙亥至楊劉梁兵塹壘重複
嚴不可入(重直/龍翻)帝患之問計于郭崇韜對曰今彦章據
守津要意謂可以坐取東平茍大軍不南則東平不守
矣臣請築壘於博州東岸以固河津旣得以應接東平
又可以分賊兵勢但慮彦章詗知(詗古永翻/又翾正翻)徑來薄我
城不能就願陛下募敢死之士日令挑戰以綴之(令力/經翻)
(挑徒/了翻)茍彦章旬日不東則城成矣時李嗣源守鄆州河
北聲問不通人心漸離不保朝夕㑹梁右先鋒指揮使
康延孝密請降於嗣源延孝者太原胡人(歐史曰康延/孝代北人為)
(太原軍卒有/罪亡命奔梁)有罪亡奔梁時𨽻段凝麾下嗣源遣押牙
臨漳范延光送延孝蠟書詣帝延光因言於帝曰楊劉
控扼已固梁人必不能取請築壘馬家口以通鄆州之
路帝從之遣崇韜將萬人夜發倍道趨博州至馬家口
度河築城晝夜不息(馬家口謂博州東岸也郭崇韜自/楊劉夜發倍道而行恐衆人知之)
(故/也)帝在楊劉與梁人書夜苦戰崇韜築新城凡六日王
彦章聞之將兵數萬人馳至戊子急攻新城連巨艦十
餘艘於中流以絶援路時板築僅畢城猶卑下沙土疏
惡未有樓櫓及守備崇韜慰勞士卒以身先之(先悉/薦翻)四
面拒戰遣間使告急於帝帝自楊劉引大軍救之陳於
新城西岸城中望之増氣大呼叱梁軍梁人斷紲斂艦
帝艤舟將度(間古莧翻使疏吏翻陳讀曰陣呼火故翻/斷丁管翻紲息列翻索也艤魚倚翻亦作)
(檥漢書引義整/舟向岸曰檥)彦章解圍退保鄒家口(麻家口馬家口/鄒家口皆㳂河)
(津渡之口亦因其土人/所居之姓以為地名)鄆州奏報始通李嗣源密表請
正朱守殷覆軍之罪帝不從(帝不誅朱守殷以/成絳霄殿之禍)　秋七
月丁未帝引兵循河而南彦章等弃鄒家口復趨楊劉
甲寅遊奕將李紹興敗梁遊兵於清丘驛南(敗補邁翻/春秋晉宋)
(曹衛同盟於清丘杜預註曰清丘今在/濮陽縣東南此因古地名以名驛也)段凝以為唐兵
已自上流渡驚駭失色面數彦章尤其深入(段凝聞清/丘驛之敗)
(以為唐兵已自上流度河逼汴而彦章等方與唐相持/於下流責其深入鄆州之境無救于大梁之危也史言)
(段凝内有所恃而/陵主帥數所具翻)　乙卯蜀侍中魏王宗侃卒　戊午
帝遣騎將李紹榮直抵梁營擒其斥候梁人益恐又以
火栰焚其連艦(連艦即列於河/流以斷援兵者)王彦章等聞帝引兵已
至鄒家口己未解楊劉圍走保楊村唐兵追擊之復屯
德勝梁兵前後急攻諸城士卒遭矢石溺水暍死者且
萬人(暍於歇翻傷/署而死也)委弃資糧鎧仗鍋幕動以千計(鍋古/禾翻)
(釡也王彦章掩晉人之不備取勝于一時/持久則敗矣使梁能終用之亦未必成功)楊劉比至圍
解(比必/利翻)城中無食已三日矣　王彦章疾趙張亂政及
為招討使謂所親曰待我成功還(還從宣翻/又如字)當盡誅姦
臣以謝天下趙張聞之私相謂曰我輩寧死於沙陀不
可為彦章所殺相與恊力傾之段凝素疾彦章之能而
諂附趙張在軍中與彦章動相違戾百方沮橈之(沮在/吕翻)
(橈奴/教翻)惟恐其有功濳伺彦章過失以聞於梁主每捷奏
至趙張悉歸功於凝由是彦章功竟無成及歸楊村梁
主信讒猶恐彦章旦夕成功難制徵還大梁(歐考異曰/  陽史云)
(末帝罷彦章以段凝為招討使彦章馳至京師入見以/笏畫地陳勝敗之迹巖等諷有司劾彦章不恭勒還第)
(今從/實錄)使將兵㑹董璋攻澤州甲子帝至楊劉勞李周曰
微卿善守吾事敗矣(勞力/到翻)　中書侍郎同平章事盧程
以私事干興唐府府吏不能應鞭吏背光祿卿兼興唐
少尹任團圜之弟帝之從姊壻也(從才/用翻)詣程訴之程罵
曰公何等蟲豸欲倚婦力邪(豸馳爾翻爾雅曰有/足曰蟲無足曰豸)團訴
於帝帝怒曰朕誤相此癡物(相息/亮翻)乃敢辱吾九卿欲賜
自盡盧質力救之乃貶右庶子　裴約遣間使告急於
帝帝曰吾兄不幸生此梟獍(李嗣昭義兒也以齒/於帝為兄獍讀如鏡)裴約
獨能知逆順顧謂北京内牙馬步軍都指揮使李紹斌
曰澤州彈丸之地朕無所用(彈丸之地言其小也自并/路窺懷洛則澤州為要地)
(帝志在自東平取大/梁故云然彈徒旦翻)卿為我取裴約以來(為于/偽翻)八月壬
申紹斌將甲士五千救之未至城已陷約死帝深惜之
　甲戌帝自楊劉還興唐　梁主命於滑州決河東注
曹濮及鄆以限唐兵(濮博/木翻)　初梁主遣段凝監大軍於
河上敬翔李振屢請罷之(監古銜翻時考異曰歐陽史/以為太祖  事按晉人取魏)
(博然後與梁以河為境故常以大兵守之太祖時未也/就使當時曽屯軍河上亦未繫社稷之安危也况太祖)
(時振言聽計從均王時始疎斤此必均王時事之/也旣不知其的在何時故因凝任招討使而見)梁主曰
凝未有過振曰俟其有過則社稷危矣至是凝厚賂趙
張求為招討使翔振力爭以為不可趙張主之竟代王
彦章為北面招討使於是宿將憤怒士卒亦不服天下
兵馬副元帥張宗奭言於梁主曰臣為副元帥雖衰朽
猶足為陛下扞禦北方段凝晚進功名未能服人衆議
詾詾(足為于偽翻訽許拱翻/又音凶義與洶洶同)恐貽國家深憂(張宗奭此/言必敬翔)
(等欲借其重/以覺寤梁主)敬翔曰將帥繫國安危今國勢已爾(言國/勢之)
(危已如/此也)陛下豈可尚不留意邪梁主皆不聽(為段凝誤/梁張本)
戊子凝將全軍五萬營于王村自高陵津濟河(新唐書/地理志)
(澶州臨黄縣東南有盧津關一名高陵津王/村亦因土人王氏聚居之地為名將即亮翻)剽掠澶州
諸縣至于頓丘(剽匹妙翻/澶時連翻)梁主命王彦章將保鑾騎士
及他兵合萬人屯兖鄆之境謀復鄆州以張漢傑監其
軍庚寅帝引兵屯朝城(宋白日朝城縣屬魏州本漢東/武陽郡其後為縣唐武后改為)
(武聖開元七年改為朝城九域/志朝城縣在魏州東南八十里)戊戌康延孝帥百餘騎
來奔(帥讀曰率/騎奇寄翻)帝解所御錦袍玉帶賜之以為南面招
討都指揮使領博州刺史帝屏人問延孝以梁事(屏必/郢翻)
(又卑/正翻)對曰梁朝地不為狹兵不為少(朝直遥翻少/詩沼翻下同)然迹
其行事終必敗亡何則主旣暗懦趙張兄弟擅權内結
宫掖外納貨賂官之高下唯視賂之多少(如温昭圖以/納賂而得名)
(藩段凝以納賂/而得大將之類)不擇才德不校勲勞段凝智勇俱無一
旦居王彦章霍彦威之右自將兵以來專率斂行伍(斂/力)
(贍翻又上聲/行戸剛翻)以奉權貴每出一軍不能專任將帥常以
近臣監之(如張漢傑監王彦章/軍之類帥所類翻)進止可否動為所制近
又聞欲數道出兵令董璋引陜虢澤潞之兵自石㑹關
趣太原(陜失冉翻/趣七喩翻)霍彦威以汝洛之兵自相衛邢洺冦
鎮定(相息/亮翻)王彦章張漢傑以禁軍攻鄆州段凝杜晏球
以大軍當陛下決以十月大舉臣竊觀梁兵聚則不少
分則不多願陛下養勇蓄力以待其分兵帥精騎五千
自鄆州直抵大梁擒其偽主旬月之間天下定矣(康延/孝之)
(計與李嗣源郭崇韜/所見略同帥讀曰率)帝大悦　蜀主以文思殿大學士
韓昭(唐末之遷洛也改保寜殿/為文思殿蜀葢襲唐殿名)内皇城使潘在迎(曰考異/  在迎)
(先為内皇城使貶雅州蜀主北巡為/馬步使今不知何官故且稱其舊官)武勇軍使顧在珣
為狎客陪侍遊宴與宫女雜坐或為豔歌相唱和或談
嘲謔浪鄙俚䙝慢無所不至蜀主樂之(史言蜀主有陳/後主之風豔以)
(贍翻和户卧翻嘲陟交翻謔迄/却翻俚音里䙝息列翻樂音洛)在珣彦朗之子也(顧彦/朗唐)
(昭宗時/帥東川)時樞密使宋光嗣等專斷國事(斷丁/亂翻)恣為威虐
務徇蜀主之欲以盜其權宰相王鍇庾傳素等(鍇口/駭翻)各
保寵祿無敢規正潘在迎每勸蜀主誅諫者無使謗國
嘉州司馬劉贊獻陳後主三閣圖(陳三閣見一百七十/六卷長城公至德二)
(年/)并作歌以諷賢良方正蒲禹卿對䇿語極切直蜀主
雖不罪亦不能用也九月庚戌蜀主以重陽宴近臣於
宣華苑(重陽九月九日也九陽數也九月而又九日故/曰重陽重直龍翻按路振九國志蜀主乾德元)
(年改龍躍池/為宣華苑)酒酣嘉王宗壽乘間極言社稷將危流涕
不已韓昭潘在迎曰嘉王好酒悲(間古莧翻人有醉後/而涕泣者俗謂之酒)
(悲好呼/到翻)因諧笑而罷　帝在朝城梁段凝進至臨河之
南(魏州臨河縣南也隋志開皇六年置臨河縣新唐書/地理志貞觀十七年省澶水縣入焉澶水即澶淵避)
(高祖諱更淵為水臨河澶淵其地葢相近也宋白曰臨/河縣本東黎縣魏孝昌中分汲郡置黎陽郡領黎陽東)
(黎頓丘三縣此即東黎也隋開皇五年置/臨河縣九域志臨河縣在澶州西六十里)澶西相南日
有冦掠(澶州之西相/州之南也)自德勝失利以來䘮芻糧數百萬
租庸副使孔謙暴斂以供軍民多流亡租税益少倉廩
之積不支半嵗(䘮息浪翻斂力贍翻/積子賜翻又如字)澤潞未下盧文進
王郁引契丹屢過瀛涿之南(此即言梁龍德二/年契丹入鎮定境)傳聞俟
草枯冰合深入為冦又聞梁人欲大舉數道入冦(即康/延孝)
(之/言)帝深以為憂召諸將㑹議宣徽使李紹宏等皆以為
鄆州城門之外皆為冦境孤逺難守有之不如無之請
以易衛州及黎陽於梁(梁取衛州見上卷上年貞明二/年晉盡取河北獨黎陽為梁守)
與之約和以河為境休兵息民俟財力稍集更圖後舉
帝不悦曰如此吾無葬地矣乃罷諸將獨召郭崇韜問
之對曰陛下不櫛沐不解甲十五餘年(梁太祖開平二/年帝嗣晉王位)
(始戰於夾寨至是年凡在/兵間十七年櫛側瑟翻)其志欲以雪家國之讐恥也
今已正尊號河北士庶日望升平始得鄆州尺寸之地
不能守而弃之安能盡有中原乎臣恐將士解體將來
食盡衆散雖畫河為境誰為陛下守之(誰為于/偽翻)臣嘗細
訪康延孝以河南之事度已料彼(度徒/洛翻)日夜思之成敗
之機決在今嵗梁今悉以精兵授段凝據我南鄙又決
河自固(段凝自酸棗決河注鄆/州以限唐兵號護駕水)謂我猝不能渡恃此不
復為備(復扶/又翻)使王彦章侵逼鄆州其意冀有姦人動揺
變生於内耳段凝本非將才不能臨機決䇿無足可畏
降者皆言大梁無兵(根本内虚為敵所窺所謂重戰輕/防未有不敗亡者也降戸江翻下)
(同/)陛下若留兵守魏固保楊劉自以精兵與鄆州合勢
長驅入汴彼城中旣空虛必望風自潰茍偽主授首則
諸將自降矣不然今秋榖不登軍糧將盡若非陛下決
志大功何由可成諺曰當道築室三年不成帝王應運
必有天命在陛下勿疑耳帝曰此正合朕志丈夫得則
為王失則為虜吾行決矣司天奏今嵗天道不利深入
必無功帝不聽王彦章引兵踰汶水將攻鄆州(汶水過/鄆城南)
(春秋以鄆讙龜隂為汶/陽之田是也汶音問)李嗣源遣李從珂將騎兵逆戰
敗其前鋒於遞坊鎮(敗補邁翻鎮考異曰薛/史作遞公  今從實錄)獲將士三
百人斬首二百級彦章退保中都(舊唐書地理志鄆州/中都縣漢平陸縣舊)
(治殷密城在今治西三十九里天寶元年改為中都縣/移於今治九域志中都縣在鄆州東南六十里近世改)
(中都為汶上縣殷密城/宋白續通典作致密城)戊辰捷奏至朝城帝大喜謂郭
崇韜曰鄆州告捷足壯吾氣己巳命將士悉遣其家屬
歸興唐(自朝城行營/遣歸魏州)　冬十月辛未朔日有食之　帝
遣魏國夫人劉氏皇子繼岌歸興唐與之訣曰事之成
敗在此一決若其不濟當聚吾家於魏宫而焚之(史言/帝此)
(行非有廟/勝之䇿)仍命豆盧革李紹宏張憲王正言同守東京
(帝以魏州為/東京興唐府)壬申帝以大軍自楊劉濟河癸酉至鄆州
中夜進軍踰汶以李嗣源為前鋒甲戌旦遇梁兵一戰
敗之(敗補/邁翻)追至中都圍其城城無守備少頃(少頃謂少/頃刻之間)
梁兵潰圍出追擊破之王彦章以數十騎走龍武大將
軍李紹奇單騎追之識其聲曰王鐵槍也(按薛史夏魯/竒嘗事梁祖)
(與彦章素善故識/其語音騎奇寄翻)拔稍刺之彦章重傷馬躓(刺七亦翻/重直隴翻)
(躓陟/利翻)遂擒之并擒都監張漢傑(監古/銜翻)曹州刺史李知節
禆將趙廷隱劉嗣彬等二百餘人斬首數千級廷隱開
封人嗣彬知俊之族子也(劉知俊自徐降梁自梁降/岐自岐降蜀為蜀所殺)彦
章嘗謂人曰李亞子鬬雞小兒何足畏至是帝謂彦章
曰爾常謂我小兒今日服未又問爾名善將何不守兖
州(將即亮翻九域志中都/東南至兖州九十里)中都無壁壘何以自固彦章
對曰天命己去無足言者帝惜彦章之材欲用之賜藥
傅其創(創初/良翻)屢遣人誘諭之彦章曰余本匹夫䝉梁恩
位至上將與皇帝交戰十五年今兵敗力窮死自其分
(分扶/問翻)縱皇帝憐而生我我何面目見天下之人乎豈有
朝為梁將暮為唐臣此我所不為也帝復遣李嗣源自
往諭之(復扶/又翻)彦章臥謂嗣源曰汝非邈佶烈乎(佶其/吉翻)彦
章素輕嗣源故以小名呼之於是諸將稱賀帝舉酒屬
嗣源曰(屬之/欲翻)今日之功公與崇韜之力也曏從紹宏輩
語大事去矣帝又謂諸將曰曏所患惟王彦章今已就
擒是天意滅梁也段凝猶在河上進退之計宜何向而
可諸將以為傳者雖云大梁無備未知虛實今東方諸
鎮兵皆在段凝麾下所餘空城耳以陛下天威臨之無
不下者若先廣地東傅於海(傅讀/曰附)然後觀釁而動可以
萬全康延孝固請亟取大梁李嗣源曰兵貴神速今彦
章就擒段凝必未之知就使有人走告疑信之間尚須
三日設若知吾所向即發救兵直路則阻決河(即謂段/凝所決)
(護駕/水)須自白馬南渡數萬之衆舟楫亦難猝辦此去大
梁至近前無山險方陳横行(陳讀/曰陣)書夜兼程信宿可至
段凝未離河上(離力/智翻)友貞已為吾擒矣延孝之言是也
請陛下以大軍徐進臣願以千騎前驅帝從之令下諸
軍皆踴躍願行是夕嗣源帥前軍倍道趣大梁(帥讀曰/率趣七)
(喩/翻)乙亥帝發中都舁王彦章自隨(舁音余又/羊如翻)遣中使問
彦章曰吾此行克乎對曰段凝有精兵六萬雖主將非
材亦未肯遽爾倒戈殆難克也帝知其終不為用遂斬
之(今汶上縣有王/彦章墓及祠)丁丑至曹州(九域志曹州西南至/大梁二百四十餘里)梁
守將降(將即亮翻/降户江翻)王彦章敗卒有先至大梁告梁主以
彦章就擒唐軍長驅且至者梁主聚族哭曰運祚盡矣
召羣臣問䇿皆莫能對梁主謂敬翔曰朕居常忽卿所
言以至於此今事急矣卿勿以為懟(懟直類/翻怨也)將若之何
翔泣曰臣受先帝厚恩殆將三紀(梁太祖鎮宣武敬翔/即為幕屬以至為相)
(汔于梁亡故自言受恩殆將三紀以此觀之則知二百/六十六卷開平元年史言翔在幕府三十餘年誤也)
名為宰相其實朱氏老奴事陛下如郎君(門生故吏下/至僮奴呼主)
(人之子皆/曰郎君)臣前後獻言莫匪盡忠陛下初用段凝臣極
言不可(事見/上)小人朋比(指趙張也/比毗至翻)致有今日今唐兵且
至段凝限於水北不能赴救(言段凝之兵欲還救大梁/為決河之水所限其道回)
(逺/)臣欲請陛下出避狄陛下必不聽從請陛下出竒合
戰陛下必不果決雖使良平更生誰能為陛下計者(張/良)
(陳平以智輔漢高祖定天下後/之言智者率稱之為于偽翻)臣願先賜死不忍見宗
廟之亡也因與梁主相向慟哭梁主遣張漢倫馳騎追
段凝軍漢倫至滑州墜馬傷足(九域志大梁北至滑州/二百里此注與前注王)
(彦章三日破賊事大梁至滑州有十里之差葢九域志/於大梁注及滑州注其道里逺近自有微差者今不敢)
(輕改因兩存之中/間若此類頗多)復限水不能進(復扶/又翻)時城中尚有控
鶴軍數千朱珪請帥之出戰梁主不從(帥讀/曰率)命開封尹
王瓚驅市人乘城為備初梁陜州節度使邵王友誨全
昱之子也性頴悟人心多向之(陜式/冉翻)或言其誘致禁軍
欲為亂(誘音/酉)梁主召還與其兄友諒友能並幽于别第
(友能反見上卷/梁龍德元年)及唐師將至梁主疑諸兄弟乗危謀亂
并皇弟賀王友雍建王友徽盡殺之(友考異曰薛史云/  諒友能友誨莊)
(宗入汴同日遇害按中都旣敗均王親弟猶疑而/殺之况其從弟嘗為亂者豈得獨存故附於此)梁主
登建國樓(大梁宫城南門曰建/國門其樓曰建國樓)面擇親信厚賜之使衣
野服(衣於/旣翻)齎蠟詔促段凝軍(蠟詔猶蠟書也命出/於上故謂之蠟詔)旣辭
皆亡匿或請幸洛陽收集諸軍以拒唐唐雖得都城勢
不能久留或請幸段凝軍控鶴都指揮使皇甫麟曰(考/)
(異曰莊宗實錄麟作鏻/今從莊宗列傳及薛史)凝本非將才(將即/亮翻)官由幸進(段/凝)
(以其妹得進事見二百六/十八卷梁太祖乾化元年)今危窘之際(窘渠/隕翻)望其臨機
制勝轉敗為功難矣且凝聞彦章敗其膽已破安知能
終為陛下盡節乎(終為于偽翻/下臣為同)趙巖曰事勢如此一下
此樓誰心可保梁主乃止復召宰相謀之鄭珏請自懷
傳國寶詐降以紓國難(復扶又翻珏古岳翻紓/商居翻緩也難乃旦翻)梁主曰
今日固不敢愛寶但如卿此䇿竟可了否珏俛首久之
(俛音/免)曰但恐未了左右皆縮頸而笑梁主日夜涕泣不
知所為置傳國寶於臥内忽失之已為左右竊之迎唐
軍矣戊寅或告唐軍已過曹州塵埃漲天趙巖謂從者
曰吾待温許州厚必不負我遂奔許州(九域志大梁西/南至許州一百)
(七十五里從才用翻温韜由趙/巖得許州見上卷梁龍德元年)梁主謂皇甫麟曰李氏
吾世讐理難降首(降户江翻首式又翻言以事理推之/難于迎降而自首也一讀降首皆如)
(字言難低頭/為之下也)不可俟彼刀鋸吾不能自裁卿可斷吾首
(斷音/短)麟泣曰臣為陛下揮劒死唐軍則可矣不敢奉此
詔梁主曰卿欲賣我邪麟欲自剄(剄古/隕翻)梁主持之曰與
卿俱死麟遂弑梁主因自殺梁主為人温恭約(約上當/有儉字)
(句/斷)無荒淫之失但寵信趙張使擅威福疎弃敬李舊臣
(敬翔李振皆/佐梁太祖者)不用其言以至於亡(唐天祐三年梁受唐/禪嵗在丁卯三主十)
(七年/而亡)己卯旦李嗣源軍至大梁攻封丘門(大梁城北面/二門封丘門)
(在西酸棗門在東梁開平元年改封丘門為含曜門時/人猶以舊門名稱之晉天福三年又改為宣陽門又汴)
(京圖京城北四門從東/曰陳橋門次曰封丘門)王瓚開門出降嗣源入城撫安
軍民是日帝入自梁門(梁門大梁城西面北來第一門/梁開平元年改為乾象門晉天)
(福三年改/為乾明門)百官迎謁於馬首拜伏請罪帝慰勞之(勞力/到翻)
(下勞/賜同)使各復其位李嗣源迎賀帝喜不自勝手引嗣源
衣以頭觸之曰吾有天下卿父子之功也天下與爾共
之(帝於此際可謂喜而失節矣/宜不能保有天下也勝音升)帝命訪求梁主頃之或
以其首獻(嗣考異曰實錄帝慘然曰敵惠敵怨不在後/  朕與梁主十年戰爭恨不生識其面按莊)
(宗漆均王首藏之太社豈有/欲全之之理此特虚言耳)李振謂敬翔曰有詔洗滌
吾輩相與朝新君乎(朝直遥/翻下同)翔曰吾二人為梁宰相君
昏不能諌國亡不能救新君若問將何辭以對是夕未
曙(曙常恕翻/天明為曙)或報翔曰崇政李太保已入朝矣(梁以李/振為崇)
(政使故/以稱之)翔歎曰李振謬為丈夫朱氏與新君世為仇讐
今國亡君死縱新君不誅何面目入建國門乎乃縊而
死庚辰梁百官復待罪於朝堂(復扶/又翻)帝宣敕赦之趙巖
至許州温昭圖迎謁歸第斬首來獻盡没巖所齎之貨
(元徽趙巖可為/怙權冒貨之戒)昭圖復名韜(梁賜温昭圖名見二百六/十九卷均王貞明元年)
辛巳詔王瓚收朱友貞尸殯於佛寺漆其首函之藏於
太社(南考異曰薛史末帝紀云詔河/  尹張全義收葬之今從實錄)段凝自滑州濟河
入援以諸軍排陳使杜晏球為前鋒至封丘遇李從珂
晏球先降壬午凝將其衆五萬至封丘亦解甲請降凝
帥諸大將先詣闕待罪帝勞賜之(帥讀曰率/勞力到翻)慰諭士卒
使各復其所凝出入公卿間揚揚自得無愧色梁之舊
臣見者皆欲齕其面抉其心(齕恨沒翻又下結/翻齧也抉於決翻)丙戌詔
貶梁中書侍郎同平章事鄭珏為萊州司户蕭頃為登
州司户翰林學士劉岳為均州司馬任贊為房州司馬
姚顗為復州司馬封翹為唐州司馬李懌為懷州司馬
竇夢徵為沂州司馬崇政學士劉光素為密州司户陸
崇為安州司户御史中丞王權為隨州司户以其世受
唐恩而仕梁貴顯故也岳崇龜之從子(劉崇龜見二百/五十三卷唐僖)
(宗廣明元年/從才用翻)顗萬年人(萬年屬京兆府唐為赤/縣時復以京兆為西京)翹敖之
孫(封敖仕唐武宣朝入/翰林位至尚書僕射)懌京兆人權龜之孫也(王龜式/之兄也)
(唐咸通/間有名)段凝杜晏球上言(上時/掌翻)偽梁要人趙巖趙鵠張
希逸張漢倫張漢傑張漢融朱珪等竊弄威福殘蠧羣
生不可不誅詔敬翔李振首佐朱温共傾唐祚契丹博
囉鄂博叛兄弃母負恩背國(博囉鄂博奔梁見二百七/十卷貞明四年背蒲妹翻)
宜與巖等並族誅於市自餘文武將吏一切不問又詔追
廢朱温朱友貞為庶人毁其宗廟神主帝之與梁戰於
河上也梁拱宸左廂都指揮使陸思鐸善射常於笴上
自鏤姓名(笴古我翻又公旱翻/箭莖也鏤郎豆翻)射帝中馬鞍(射而亦翻/中竹仲翻)
帝拔箭藏之至是思鐸從衆俱降帝出箭示之思鐸伏
地待罪帝慰而釋之尋授龍武右廂都指揮使以豆盧
革尚在魏命樞密使郭崇韜權行中書事梁諸藩鎮稍
稍入朝或上表待罪帝皆慰釋之宋州節度使袁象先
首來入朝陜州留後霍彦威次之象先輦珍貨數十萬
徧賂劉夫人及權貴伶官宦者旬日中外爭譽之(譽音/余)
恩寵隆異己丑詔偽庭節度觀察防禦團練使刺史及
諸將校並不議改更(將即亮翻校户/教翻更工衡翻)將校官吏先奔偽
庭者一切不問庚寅豆盧革至自魏甲午加崇韜守侍
中領成德節度使(賞決䇿滅/梁之功也)崇韜權兼内外謀猷規益
竭忠無隱頗亦薦引人物豆盧革受成而已無所裁正
　丙申賜滑州留後段凝姓名曰李紹欽耀州刺史杜
晏球曰李紹虔(後各復/本姓名)　乙酉梁西都留守河南尹張
宗奭來朝復名全義(梁改張全義名見二百六/十六卷太祖開平元年)獻幣馬
千計帝命皇子繼岌皇弟存紀等兄事之(繼岌皇嗣也/豈可兄事梁)
(之舊臣存紀皇弟也旣使其子以兄事全義又使其弟/以兄事全義唐之家人長幼之序且不明矣是後中宫)
(又從而父事之嘻甚矣晉陽之/主好貨而已豈知有綱常哉)帝欲發梁太祖墓斲棺
焚其尸全義上言朱温雖國之深讐然其人已死刑無
可加屠滅其家足以為報乞免焚斲以存聖恩帝從之
但鏟其闕室削封樹而已(張全義猶不忘梁祖河陽之/恩鏟初限翻削其封樹者隳)
(其墳赭/其山也)戊戌加天平節度使李嗣源兼中書令以北京
留守繼岌為東京留守同平章事(時以鎮州為北/京魏州為東京)　帝
遣使宣諭諭諸道梁所除節度使五十餘人皆上表入
貢楚王殷遣其子牙内馬步都指揮使希範入見納洪
鄂行營都統印(梁命殷為洪/鄂行營都統)上本道將吏籍(上時/掌翻)荆南
節度使高季昌聞帝滅梁避唐廟諱更名季興(以獻祖/諱國昌)
(也更工/衡翻)欲自入朝梁震曰唐有吞天下之志嚴兵守險
猶恐不自保况數千里入朝乎且公朱氏舊將(高季昌/為梁將)
(事始見二百六十三/卷唐昭宗天復二年)安知彼不以仇敵相遇乎季興不
從　帝遣使以滅梁告吳蜀二國皆懼徐温尤嚴可求
曰公前沮吾計(謂自鄆州遣使㑹兵徐温欲以/舟師浮海北進時也事見五月)今將奈
何可求笑曰聞唐主始得中原志氣驕滿御下無法不
出數年將有内變吾卑辭厚禮保境安民以待之耳(善/哉)
(覘/也)唐使稱詔吳人不受帝易其書用敵國之禮曰大唐
皇帝致書于吳國主吳人復書稱大吳國主上大唐皇
帝辭禮如牋表　吳人有告壽州團練使鍾泰章侵市
官馬者徐知誥以吳王之命遣滁州刺史王稔巡霍丘
因代為壽州團練使(霍丘吳之邊邑徐知誥命王/稔以巡邊為名因代泰章)以泰
章為饒州刺史徐温召至金陵使陳彦謙詰之者三(詰/去)
(吉/翻)皆不對或問泰章何以不自辨泰章曰吾在揚州十
萬軍中號稱壯士壽州去淮數里步騎不下五千茍有
它志豈王稔單騎能代之乎我義不負國雖黜為縣令
亦行况刺史乎何為自辨以彰朝廷之失徐知誥欲以
法繩諸將請收泰章治罪(治直/之翻)徐温曰吾非泰章已死
於張顥之手(事見二百六十六卷/梁太祖開平二年)今日富貴安可負之
命知誥為子景通娶其女以解之(為于/偽翻)　彗星見輿鬼
長丈餘(輿鬼五星秦雍州分彗祥嵗翻/又徐醉翻見賢遍翻長直亮翻)蜀司天監言國
有大災蜀主詔於玉局化設道場(玉局化在成都彭乘/記曰後漢永壽元年)
(李老君與張道陵至此有局脚玉床自地而出老君昇/坐為道陵説南北斗經旣去而坐隱地中因成洞穴故)
(以玉局名之道經以二十四化上應二十/四氣玉局其一也流俗相傳而信奉之)右補闕張雲上
疏以為百姓怨氣上徹於天(徹敕/列翻)故彗星見此乃亡國
之徵非祈禳可弭蜀主怒流雲黎州卒於道　郭崇韜
上言河南節度使刺史上表者但稱姓名未除新官恐
負憂疑十一月始降制以新官命之滑州留後李紹欽
因伶人景進納貨於宫掖除泰寧節度使帝幼善音律
故伶人多有寵常侍左右帝或時自傅粉墨與優人共
戲於庭以悦劉夫人優名謂之李天下嘗因為優自呼
曰李天下李天下優人敬新磨遽前批其頰(批蒲結翻/又匹述翻)
(反手/擊也)帝失色羣優亦駭愕新磨徐曰理天下者只有一
人尚誰呼邪帝悦厚賜之帝嘗畋于中牟踐民稼(九域/志中)
(牟縣在大梁西七/十里踐慈演翻)中牟令當馬前諌曰陛下為民父母
奈何毁其所食使轉死溝壑乎帝怒叱去將殺之敬新
磨追擒至馬前責之曰汝為縣令獨不知吾天子好獵
邪(好呼到翻/下好采同)奈何縱民耕種以妨吾天子之馳騁乎汝
罪當死因請行刑帝笑而釋之諸伶出入宫掖侮弄縉
紳羣臣憤嫉莫敢出氣(書云狎侮君子罔以盡其/心况使伶人侮弄之哉)亦反
有相附託以希恩澤者四方藩鎮爭以貨賂結之(無材/而干)
(利祿者何/可勝數哉)其尤蠧政害人者景進為之首進好采閭閻
鄙細事聞於上上亦欲知外間事遂委進以耳目進每
奏事嘗屏左右問之(屏必郢翻/又卑正翻)由是進得施其讒慝干
預政事自將相大臣皆憚之孔巖常以兄事之(孔巖當/作孔謙)
　壬寅岐王遣使致書賀帝滅梁以季父自居辭禮甚
倨(岐王李茂貞自以與晉王克用在唐並列藩鎮又各/以有功賜姓附唐屬籍義猶兄弟故于帝以季父自)
(居/)　癸卯河中節度使朱友謙入朝帝與之宴寵錫無
筭　張全義請帝遷都洛陽從之(議考異曰實錄甲辰/  脩洛陽太廟按梁)
(以汴州為東京洛京為西京莊宗以魏州為東京太原/為西京真定為北都及滅梁廢東京為汴州以永平軍)
(為西京而不云以洛陽為何京若以為東京則與魏州/無以異諸書但謂之洛京亦未嘗有詔改梁西京為洛)
(京至同光三年始詔依舊以洛京為東都或者以永平/為西京時即改梁西京為洛京而史脱其文也今無可)
(質正故但/謂之洛陽)　乙巳賜朱友謙姓名曰李繼麟命繼岌兄
事之　以康延孝為鄭州防禦使賜姓名曰李紹琛
廢北都復為成德軍(是年四月於/鎮州建北都)　賜宣武節度使袁象
先姓名曰李紹安匡國節度使温韜入朝賜姓名曰李
紹冲紹冲多齎金帛賂劉夫人及權貴伶宦旬日復遣
還鎮郭崇韜曰國家為唐雪恥(為于/偽翻)温韜發唐山陵殆
徧(事見二百六十七卷/梁太祖開平二年)其罪與朱温相埓耳(埒龍輟/翻等也)何
得復居方鎮天下義士其謂我何上曰入汴之初已赦
其罪竟遣之　戊申中書奏以國用未充請量留三省
寺監官餘並停俟見任者滿二十五月以次代之(見任/謂見)
(在官者見/賢遍翻)其西班上將軍以下令樞密院準此(朝㑹之/序武官)
(班於西故/曰西班)從之人頗咨怨　初梁均王將祀南郊於洛
陽聞楊劉陷而止(事見二百七十/卷貞明三年)其儀物具在張全義
請上亟幸洛陽謁廟畢(唐東京亦有太廟末世東遷/嘗嚴奉故張全義請上脩謁)即
祀南郊從之　丙辰復以梁東京開封府為宣武軍汴
州梁以宋州為宣武軍詔更名歸德軍(梁都汴徙宣武/軍額于宋州更)
(工衡/翻)　詔文武官先詣洛陽　議者以郭崇韜勲臣為
宰相不能知朝廷典故當用前朝名家以佐之(朝直遥/翻下同)
或薦禮部尚書薛廷珪太子少保李琪嘗為太祖冊禮
使皆耆宿有文宜為相崇韜奏廷珪浮華無相業琪傾
險無士風尚書左丞趙光𦙍亷潔方正自梁未亡北人
皆稱其有宰相器(三人者皆仕梁廷珪琪為太祖冊禮/使必唐之時嘗奉朝命冊晉王者也)
豆盧革薦禮部侍郎韋説諳練朝章(諳烏/含翻)丁巳以光𦙍
為中書侍郎與説並同平章事光𦙍光逢之弟(趙光逢/見二百)
(六十六卷梁太/祖開平元年)説岫之子廷珪逢之子也(薛逢唐㑹昌/間有文聲)
光𦙍性輕率喜自矜(喜許/記翻)説謹重守常而已趙光逢自
梁朝罷相(梁均玉貞明元/年趙光逢罷相)杜門不交賔客光𦙍時往見
之語及政事它日光逢署其户曰請不言中書事　租
庸副使孔謙畏張憲公正欲專使務(言欲專租庸使一/司事務也使疏吏)
(翻/)言於郭崇韜曰東京重地須大臣鎮之非張公不可
崇韜即奏以憲為東京副留守知留守事(出張憲/守魏州)戊午
以豆盧革判租庸兼諸道鹽鐵轉運使謙彌失望　己
未加張全義守尚書令高季興守中書令時季興入朝
上待之甚厚從容問曰(從千/容翻)朕欲用兵於吳蜀二國何
先季興以蜀道險難取乃對曰吳地薄民貧克之無益
不如先伐蜀蜀土富饒又主荒民怨伐之必克克蜀之
後順流而下取吳如反掌耳上曰善　辛酉復以永平
軍大安府為西京京兆府(梁改長安為永平軍見二百/六十七卷太祖開平三年改)
(京兆府為大安府見二/百六十六卷開平元年)　甲子帝發大梁十二月庚午
至洛陽　吳越王鏐以行軍司馬杜建徽為左丞相
壬申詔以汴州宫苑為行宫　以耀州為順義軍延州
為彰武軍鄧州為威勝軍晉州為建雄軍安州為安逺
軍(帝旣滅梁特改梁所置軍名耳凡諸藩帥未之易也/梁改耀州曰崇州改義勝軍為靜勝軍乃岐所置延)
(州唐保塞軍岐為忠義軍鄧州梁為宣化軍晉州/梁始為定昌軍後改建寧軍安州梁為宣威軍)自餘
藩鎮皆復唐舊名　庚辰御史臺奏朱温簒逆刪改本
朝律令格式(梁改定律令格式事見二百六十/七卷開平四年本朝謂前唐也)悉收舊
本焚之今臺司及刑部大理寺所用皆偽庭之法聞定
州敕庫獨有本朝律令格式具在乞下本道錄進(下户/嫁翻)
從之　李繼韜聞上滅梁憂懼不知所為欲北走契丹
(走音/奏)㑹有詔徵詣闕繼韜將行其弟繼逺曰兄以反為
名何地自容往與不往等耳不若深溝高壘坐食積粟
猶可延嵗月入朝立死矣或謂繼韜曰先令公有大功
於國(先令公謂繼韜父嗣昭/嗣昭官中書令故稱之)主上於公季父也(李嗣昭/以晉王)
(義兒於上為兄上/於繼韜為季父)往必無虞繼韜母楊氏善蓄財家貲
百萬乃與楊氏偕行齎銀四十萬兩它貨稱是大布賂
遺伶人宦官爭為之言曰(稱尺證翻遺唯季翻/為于偽翻下亦為同)繼韜初
無邪謀為姦人所惑耳嗣昭親賢不可無後楊氏復入
宫見帝泣請其死(復扶又翻下/復賂子復同)以其先人為言又求哀
於劉夫人劉夫人亦為之言及繼韜入見待罪上釋之
(見賢/遍翻)留月餘屢從遊畋寵待如故皇弟義成節度使同
平章事存渥深詆訶之(繼韜兄弟欲殺存渥事見上卷/梁均王龍德二年梁改滑州義)
(成軍為宣義/軍帝復唐舊)繼韜心不自安復賂左右求還鎮上不許
繼韜濳遣人遺繼逺書教軍士縱火冀天子復遣已撫
安之事泄辛巳貶登州長史尋斬於天津橋南并其二
子遣使斬李繼逺於上黨以李繼達充軍城巡檢召權
知軍州事李繼儔詣闕繼儔據有繼韜之室料簡妓妾
(料音聊妓/渠綺翻)搜校貨財不時即路(即就/也)繼達怒曰吾家兄弟
父子同時誅死者四人(繼韜及其二子/并繼逺為四人)大兄曽無骨肉
之情(繼韜兄弟七人繼儔/居長故呼為大兄)貪淫如此吾誠羞之無面視
人生不如死甲申繼達衰服帥麾下百騎坐㦸門呼曰
(史炤曰列棨㦸於門故曰㦸門/帥讀曰率衰倉回翻呼火故翻)誰與吾反者因攻牙宅
(牙宅即/使宅也)斬繼儔節度副使李繼珂聞亂募市人得千餘
攻子城繼達知事不濟開東門歸私第(東門潞州牙/城東門也)盡
殺其妻子將奔契丹出城數里從騎皆散乃自剄(從才/用翻)
(剄古/頂翻)　甲申吳王復遣司農卿洛陽盧蘋來奉使嚴可
求預料帝所問教蘋應對旣至皆如可求所料蘋還言
唐主荒於遊畋嗇財拒諌内外皆怨　高季興在洛陽
帝左右伶官求貨無厭(伶官謂伶人及宦/官也厭於鹽翻)季興忿之帝
欲留季興郭崇韜諌曰陛下新得天下諸侯不過遣子
弟將佐入貢惟高季興身自入朝當褒賞以勸來者乃
羈留不遣弃信虧義沮四海之心(沮在/吕翻)非計也乃遣之
季興倍道而去至許州(九域志洛陽東至/許州三百一十里)謂左右曰此
行有二失來朝一失縱我去一失(言彼此/俱失也)過襄州節度
使孔勍留宴中夜斬關而去(勍渠京翻已考異曰五代/史補季興  行浹旬莊宗)
(且悔遽以急詔命襄州節度使劉訓伺便圖之無何季/興至襄州就館而心動謂親吏曰梁先輩之言中矣與)
(其住而生不若去而死遂弃輜重與部曲數百人南走/至鳳林關已昏黒於是斬關而出是夜三更向之急詔)
(果至劉訓度其去逺不可及而止王舉天下大定錄亦/云莊宗遣使追之不及按季興自疑故斬關夜遁耳未)
(必莊宗追之/也今從薛史)丁酉至江陵握梁震手曰不用君言幾不
免虎口(梁震所言見/上幾居依翻)又謂將佐曰新朝百戰方得河南
(以莊宗新得天下故/曰新朝朝直遥翻)乃對功臣舉手云吾於十指上得
天下矜伐如此則他人皆無功矣其誰不解體又荒於
禽色何能久長吾無憂矣乃繕城積粟招納梁舊兵為
戰守之備(史言帝荒淫驕矜為/鄰敵及姦雄所窺)
　
　
　
　
　
　
　
　
　
　
　
　
　
　資治通鑑卷二百七十二
