
　資治通鑑卷二百五十六　宋　司馬光　撰
　　　　　　　　　　　　　　胡三省　音註
　唐紀七十二(起閼逢執徐六月盡彊圉/協洽三月凡三年有竒)
　　僖宗惠聖恭定孝皇帝下之上
中和四年六月壬辰東川留後高仁厚奏鄭君雄斬楊
師立出降仁厚圍梓州乆不下乃為書射城中道其將
士曰仁厚不忍城中玉石俱焚為諸君緩師十日(射而/亦翻)
(道讀曰導/為于偽翻)使諸君自成其功若十日不送師立首當分
見兵為五畨(見賢/遍翻)畨分晝夜以攻之於此甚逸於彼必
困矣五日不下四面俱進克之必矣諸君圖之數日君
雄大呼於衆曰(呼火/故翻)天子所誅者元惡耳他人無預也
衆呼萬嵗大譟突入府中師立自殺君雄挈其首出降
(城考異曰張􁡯耆舊傳四年七月一日高僕射羽檄入/  云云師立自殺七月三日張鄭二將持師立首級出)
(降七月七日高僕射上東川句延慶傳曰三年五月高/公進軍東川城下飛檄入城師立自刎七月辛酉師立)
(首級至成都實録六月丙申高仁厚奏東川都將鄭君/雄梟斬楊師立傳首於行在是日詔以仁厚為東川節)
(度使續寳運録二月梓州觀察使楊師立反勑差蜀將/高仁厚等討平六月三日收得梓州并楊師立首級至)
(駕前新紀七月辛酉楊師立伏/誅今日從續寳運録事從實録)仁厚獻其首及妻子于
行在陳敬瑄釘其子於城北(釘丁/定翻)敬瑄三子出觀之釘
者呼曰(呼火/故翻)兹事行及汝曹汝曹於後努力領取三子
走馬而返以高仁厚為東川節度使　甲辰武寜將李
師悅與尚讓追黄巢至瑕丘敗之(宋白曰春秋以邾子/益來囚諸負瑕杜預)
(注云魯邑也高平郡南平陽縣西北/有瑕丘城漢為瑕丘縣敗補邁翻)巢衆殆盡走至狼
虎谷(狼虎谷在泰山/東南萊蕪界)丙午巢甥林言斬巢兄弟妻子首
將詣時溥遇沙陀博野軍奪之并斬言首以獻於溥(黄/巢)
(乾符三年起兵為盜至是凡十年而滅被考異曰續寳/運録曰尚讓降徐州黄巢走至碣山路  諸軍趁逼甚)
(乃謂外甥朱彦之云云外甥再三不忍下手黄巢乃自/刎過與外甥外甥將至路被沙陀博野奪却兼外甥首)
(級一時送都統軍中舊紀七月癸酉賊將林言斬黄巢/黄揆黄秉三人首級降舊傳巢入長安徐帥時溥遣將)
(張友與尚讓之衆掩捕之至狼虎谷巢將林言斬巢及/二弟鄴揆等七人首并妻子函送徐州新紀七月壬午)
(黄巢伏誅新傳巢計蹙謂林言曰汝取吾首獻天子可/得富貴母為他人利言巢甥也不忍巢乃自刎不殊言)
(因斬之函首將詣時溥而太原博/野軍殺言與巢首俱上今從新傳)蔡州節度使秦宗權
縱兵四出侵噬鄰道天平節度使朱瑄有衆三萬從父
弟瑾勇冠軍中(瑄荀縁翻當作宣瑾/渠吝翻冠古玩翻)宣武節度使朱全
忠為宗權所攻勢甚窘(窘渠/􁀙翻)求救於瑄瑄遣瑾將兵救
之敗宗權於合鄉(敗補/邁翻)全忠徳之與瑄約為兄弟(朱全/忠反)
(覆小人也兵勢單弱則與朱瑄為兄弟兵勢既彊則反/眼為仇敵必誅屠以快其志而後已如斯人可與共功)
(名/哉)　秋七月壬午時溥遣使獻黄巢及家人首并姬妾
上御大𤣥樓受之(大𤣥樓成都羅城正南門樓高駢之/築成都羅城既訖功以周易筮之得)
(大畜駢曰畜者養也濟以剛徤篤實輝光日/新吉孰大焉文宜去下存上因名大𤣥城)宣問姬妾
汝曹皆勲貴子女世受國恩何為從賊其居首者對曰
狂賊凶逆國家以百萬之衆失守宗祧播遷巴蜀(祧他/彫翻)
今陛下以不能拒賊責一女子置公卿將帥於何地乎
上不復問皆戮之於市(復扶/又翻)人爭與之酒其餘皆悲怖
昏醉居首者獨不飲不泣至於就刑神色肅然(曰考異/  張􁡯)
(耆舊傳中和三年五月二十日北路軍前進/到黄巢首級妻男今不取其年月而取其事)　朱全忠
撃秦宗權敗宗權於溵水(敗補/邁翻)　李克用至晉陽大治
甲兵(治直/之翻)遣榆次鎮將雁門李承嗣奉表詣行在自陳
有破黄巢大功為朱全忠所圖僅能自免將佐已下從
行者三百餘人并牌印皆没不返(古者授官賜印綬常/佩之於身至解官則)
(解印綬至唐始置職印任其職者傳而用之其印盛之/以匣當官者寘之臥内别為一牌使吏掌之以謹出入)
(印出而牌入牌出則/印入故謂之牌印)全忠仍牓東都陝孟云臣已死行
營兵潰令所在邀遮屠翦勿令漏失將士皆號泣寃訴
(號户/刀翻)請復仇讐臣以朝廷至公當俟詔命拊循抑止復
歸本道乞遣使按問發兵誅討臣遣弟克勤將萬騎在
河中俟命時朝廷以大寇初平方務姑息得克用表大
恐但遣中使賜優詔和解之克用前後凡八表稱全忠
妬功疾能陰狡禍賊異日必為國患惟乞下詔削其官
爵臣自帥本道兵討之不用度支糧餉(唐舊制諸鎮兵/出境征討皆仰)
(給度支帥/讀曰率)上累遣楊復恭等諭指稱吾深知卿寃方事
之殷(杜預曰殷盛也余謂殷/衆也言方事之衆多也)姑存大體克用終鬱鬱不
平時藩鎮相攻者朝廷不復為之辯曲直(復扶又翻/為于偽翻)由
是互相吞噬惟力是視皆無所稟畏矣　八月李克用
奏請割麟州𨽻河東(麟州本屬振武節度東考異曰新/方鎮表中和二年河  節度增領)
(麟州誤也今從/唐末見聞録)又請以弟克修為昭義節度使皆許之
由是昭義分為二鎮(澤潞為一鎮邢/洺磁為一鎮)進克用爵隴西郡
王克用奏罷雲蔚防禦使依舊𨽻河東(武宗㑹昌三年/分河東雲蔚朔)
(三州置大同軍都團練/使次年升為都防禦使)從之　九月己未加朱全忠同
平章事　以右僕射大明宫留守王徽知京兆尹事上
以長安宫室焚毁故乆留蜀未歸徽招撫流散户口稍
歸復繕治宫室百司粗有緒(治直之翻/粗坐五翻)冬十月闗東藩
鎮表請車駕還京師　朱全忠之降也義成節度使王
鐸為都統承制除官(事見上卷二/年降户江翻)全忠初鎮大梁事鐸
禮甚恭鐸依以為援(汴滑鄰道而鐸於全忠/有恩故欲依以為援)而全忠兵
寖彊益驕倨鐸知不足恃表請還朝(朝直/遙翻)徙鐸為義昌
節度使鹿晏𢎞之去河中王建韓建張造晉暉李師泰
各帥其衆與之俱(見上卷本年/帥讀曰率)及據興元以建等為巡
内刺史不遣之官晏𢎞猜忌衆心不附王建韓建素相
親善晏𢎞尤忌之數引入臥内(數所/角翻)待之加厚二建相
謂曰僕射甘言厚意疑我也禍將至矣田令孜密遣人
以厚利誘之十一月二建與張造晉暉李師泰帥衆數
千逃奔行在(誘音酉晏考異曰實録九月山南西道節/度使鹿  𢎞為禁軍所討弃城奔許州晏)
(𢎞大將韓建王建張造晉暉李師泰各帥本軍降田令/孜以建等楊復光故將薄其賞皆除諸衛將軍十一月)
(戊午朔建等以軍三千至行在田令孜録為假子統以/舊軍號隨駕五都按建等既降始遣禁軍討晏𢎞實録)
(云九月晏𢎞弃城去太早十一月又云建等降重複上/云賞薄下云為假子自相違新傳帝還晏𢎞懼見討引)
(兵走許州王建帥義勇四軍迎帝西縣按帝尚在成都/云迎帝西縣亦誤也今月從實録事從薛居正五代史)
(王建韓/建傳)令孜皆養為假子賜與巨萬拜諸衛將軍使各
將其衆號隨駕五都(田令孜先已募新軍五十四都分/𨽻兩神策軍今得王建韓建張造)
(晉暉李師泰五將之兵不敢分/其衆𨽻兩軍别號隨駕五都)又遣禁兵討晏𢎞晏𢎞
弃興元走(鹿晏𢎞得興元/未朞年而弃之)初宦者曹知慤本華原富家
子有膽略黄巢陷長安知慤歸鄉里集壯士據嵳峩山
南為堡自固(嵳峩山在京兆雲/陽縣北十五里)巢黨不敢近(近其/靳翻)知慤
數遣壯士變衣服語言效巢黨夜入長安攻賊營(數所/角翻)
賊驚以為鬼神又疑其下有叛者由是心不自安朝廷
聞而嘉之就除内常侍賜金紫知慤聞車駕將還謂人
曰吾施小術使諸軍得成大功(曹知慤自言賊衆病於/己之宵攻已無固志諸)
(鎮大軍臨之因得/成收復京城之功)從駕羣臣但平步徃來俟至大散闗
當閱其可歸者納之(從才/用翻)行在聞之恐其為變田令孜
尤惡之(惡烏/路翻)密以勑㫖諭邠寜節度使王行瑜使誅之
(按光啓二年王行瑜斬朱玫三年始命/為邠寜節度使此時葢為邠寜將也)行瑜潛師自嵯
峨山北乗高攻之知慤不為備舉營盡殪令孜益驕横
禁制天子不得有所主斷上患其専時語左右而流涕
(殪壹計翻横户孟翻/斷丁亂翻語牛倨翻)　鹿晏𢎞引兵東出襄州秦宗權
遣其將秦誥趙徳諲將兵㑹之(諲伊/真翻)共攻襄州陷之山
南東道節度使劉巨容奔成都(劉巨容不肻追滅黄巢/欲養寇以自資自以襄)
(陽為菟裘也而地奪於趙徳諲身死於田令孜之手玩/㓂而邀君果何益哉  考異曰實録光啓元年四月蔡)
(賊攻陷襄州劉巨容死焉新傳晏𢎞引麾下東出襄鄧/宗權遣趙徳諲合晏𢎞兵攻襄州巨容不能守奔成都)
(龍紀元年田令孜殺之按晏𢎞中和四年十一月已據/許州又巨容所以奔成都以天子在蜀故也今從新傳)
徳諲蔡州人也晏𢎞引兵轉掠襄鄧均房廬夀復還許
州(鹿晏𢎞自許州從楊復光勤王見二百五十四卷中/和元年宋白曰均州漢武當縣地齊永明七年於今)
(鄖鄉縣置齊興郡西魏置興州尋改豐州周武成元年/自今鄖鄉城移延岑城今郡理是也隋改均州因均水)
(為/名)忠武節度使周岌聞其至弃鎮走晏𢎞遂據許州(考/)
(異曰實録鹿晏𢎞陷許州殺節度使周岌據其鎮又曰/初晏𢎞據有興元部將王建等帥衆歸行在乃詔禁兵)
(討之晏𢎞懼弃城歸鄉里周岌聞其至遁去晏𢎞自稱/留後朝廷因以節旄命之始云殺後云遁去自相違今)
(從其/後)自稱留後朝廷不能討因以為忠武節度使　十
二月己丑陳敬瑄表辭三川都指揮招討制置安撫等
使從之(去年以楊師立舉兵敬瑄兼三川/都指揮等使師立既死故辭之)　初黄巢轉
掠福建(見二百五十三/卷乾符五年)建州人陳巖聚衆數千保鄉里
號九龍軍福建觀察使鄭鎰奏為團練副使泉州刺史
左廂都虞候李連有罪亡入溪洞巖撃敗之(敗補/邁翻)鎰畏
巖之逼表巖自代壬寅以巖為福建觀察使巖為治有
威惠閩人安之(治直吏翻福考異曰實録七月泉州刺/史陳巖逐  建觀察使鄭鎰自知使務)
(又曰十二月壬寅以巖為福建觀察使巖既逐鎰逼鎰/薦已為代朝廷因命之按巖既逐鎰則鎰不在福州巖)
(安能逼之薦已新王潮傳亦曰黄巢將竊有福州王師/不能下建人陳巖帥衆拔之又逐觀察使鄭鎰自領州)
(詔即授刺史按劉恕閩録黄巢陷閩越巖聚衆千餘人/號九龍軍福建觀察使鄭鎰奏為團練副史左廂都虞)
(候李連驕慢不法縱其徒為郡人患巖將按誅之連奔/溪洞中合衆攻福州巖撃破之鎰表巖自代拜觀察使)
(今從/之)　義昌節度使兼中書令王鐸厚於奉養過魏州
侍妾成列服御鮮華如承平之態魏博節度使樂彦禎
之子從訓伏卒數百於漳南高雞泊圍而殺之及賓僚
從者三百餘人皆死掠其資裝侍妾而還(史言王鐸以/承平之態處)
(亂世至於喪身亡家誨盜誨淫自取/之也從才用翻還從宣翻又如字)彦禎奏云為盜所
殺朝廷不能詰　賜邠寜軍號曰靜難(難乃/旦翻)　是嵗餘
杭鎮使陳晟逐睦州刺史栁超潁州都知兵馬使汝陰
王敬蕘逐其刺史(汝陰漢縣唐帶/潁州蕘如招翻)各領州事朝廷因命
為刺史　均州賊帥孫喜聚衆數千人謀攻州城刺史
吕曄不知所為都將武當馮行襲伏兵江南(武當漢縣/唐帶均州)
(江南漢江之南也帥/所類翻將即亮翻)自乗小舟迎喜謂曰州人得良牧
無不歸心然公所從之卒太多州人懼於剽掠(剽匹/妙翻)尚
以為疑不若置軍江北獨與腹心輕騎俱進行襲請為
前道(道讀為導一讀如字以請為前道告諭為一/句言先路告諭均州之人也請為于偽翻)告諭
州人無不服者矣喜以為然從之既度江軍吏迎謁伏
兵發行襲手撃喜斬之從喜者皆死(從才/用翻)江北軍望之
俱潰山南東道節度使上其功(上時掌翻史考異曰薛/居正五代  行襲傳曰)
(洋州節度使葛佐奏辟為行軍司馬請將兵鎮谷口通/秦蜀道由是益知名新傳曰行襲乗勝逐吕曄據均州)
(劉巨容因表為刺史武定節度使楊守忠表為行軍司/馬使領兵搤谷口以通秦蜀新紀光啓元年四月武當)
(賊馮行襲陷均州逐刺史吕曄在劉巨容奔成都後行/襲傳云巨容以功上誤也今從薛史按若以薛史為據)
(當言洋州節/度使上其功)詔以行襲為均州刺史州西有長山當襄
鄧入蜀之道羣盜據之抄掠貢賦(抄楚/交翻)行襲討誅之蜀
道以通　鳳翔節度使李昌言病表弟昌符知留後昌
言薨制以昌符為鳳翔節度使(言考異曰諸書皆無昌/  卒年月惟實録於李)
(昌符傳中云李昌言病請昌符權留後昌言死詔除節/度使按實録中和三年五月昌言加檢校司徒光啓元)
(年二月昌符始見故以昌/言薨附於中和四年之末)　時黄巢雖平秦宗權復熾
(復扶/又翻)令將出兵冦掠鄰道陳彦侵淮南秦賢侵江南秦
誥陷襄唐鄧孫儒陷東都孟陝虢張晊陷汝鄭盧瑭攻
汴宋(自孫儒以下事皆在/是年之後史槩言之)所至屠翦焚蕩殆無孑遺(晊/之)
(日翻孑吉列翻毛萇曰孑遺孑然遺失也按/孑單也孤也無孑遺者言無孤單之遺餘也)其殘暴又
甚於巢軍行未始轉糧車載鹽尸以從(以死人尸實之/以鹽以供軍糧)
(從才/用翻)北至衛滑西及闗輔東盡青齊南出江淮州鎮存
者僅保一城極目千里無復煙火上將還長安畏宗權
為患
光啓元年(是年三/月改元)春正月戊午下詔招撫之　己卯車
駕發成都陳敬瑄送至漢州而還　荆南監軍朱敬玫
所募忠勇軍暴横陳儒患之鄭紹業之鎮荆南也(廣明/元年)
(朱敬玫募忠勇軍鄭紹業鎮荆南/亦是年也事並見上卷横户孟翻)遣大將申屠琮將兵
五千擊黄巢於長安軍還儒告琮使除之忠勇將程君
從聞之帥其衆奔朗州(奔雷滿也/帥讀曰率)琮追擊之殺百餘人
自是琮復専軍政(復扶/又翻)雷滿屢攻掠荆南儒重賂以却
之淮南將張瓌韓師徳叛高駢據復岳二州自稱刺史
儒請瓌攝行軍司馬師徳攝節度副使將兵擊雷滿師
徳引兵上峽大掠(上時掌翻/峽巫峽也)歸於岳州瓌還兵逐儒而
代之儒將奔行在瓌刼還囚之(中和二年陳儒代/鄭紹業至是而敗)瓌渭
州人性貪暴荆南舊將夷滅殆盡先是朱敬玫屢殺大
將及富商以致富(先悉/薦翻)朝廷遣中使楊𤣥晦代之敬玫
留居荆南嘗曝衣瓌見而欲之遣卒夜攻之殺敬玫盡
取其財瓌惡牙將郭禹慓悍(惡烏路翻慓匹妙翻/悍下罕翻又戾旰翻)欲殺
之禹結黨千人亡去庚申襲歸州據之自稱刺史禹青
州人成汭也因殺人亡命更其姓名(禹先為盜詣陳儒/降以為將更工衡)
(翻按薛史成汭少年任俠乗醉殺人/為讐家所稱因落髮為僧冐姓郭氏)　南康賊帥盧光
稠陷䖍州自稱刺史以其里人譚全播為謀主(南康漢/南野縣)
(地吳分南野置南安縣晉改為南康唐屬䖍州九域志/在州西八十里  考異曰歐陽修五代史曰盧光稠譚)
(全播皆南康人光稠狀貎雄偉無他材能而全播勇敢/有識略然全播常竒光稠為人唐末羣盜起全播聚衆)
(立光稠為帥是時王潮攻陷領南全播攻潮取其䖍韶/二州十國紀年全播推光稠為之謀主所向克捷光啓)
(初據䖍州光稠自稱刺史天復中陷韶州使其子延昌/守之按新紀光啓元年正月光稠陷䖍州天復二年陷)
(韶州歐陽修以為同時取/䖍韶二州誤也今從新紀)　秦宗權責租賦於光州刺
史王緒緒不能給宗權怒發兵撃之緒懼悉舉光夀兵
五千人驅吏民渡江以劉行全為前鋒轉掠江洪䖍州
是月陷汀漳二州然皆不能守也(王緒之兵自此入閩/為王潮兄弟割據之)
(資/)　秦宗權㓂潁亳朱全忠敗之於焦夷(焦夷在亳州/城父縣界按)
(薛史梁紀龍徳元年改亳州焦夷縣為夷父/則焦夷時已為縣敗補邁翻夷父當作城父)　二月丙
申車駕至鳳翔三月丁夘至京師荆棘滿城狐兔縱横
(縱子/容翻)上凄然不樂(樂音/洛)己巳赦天下改元(改元/光啓)時朝廷
號令所行惟河西山南劒南嶺南數十州而已　秦宗
權稱帝置百官(稱考異曰舊宗權傳但云巢賊既誅僭/  帝號實録明年襄王即位宗權已稱)
(帝不從新舊紀皆無之不知宗權以/何年月稱帝今因時溥為都統書之)詔以武寜節度使
時溥為蔡州四面行營兵馬都統以討之　盧龍節度
使李可舉成徳節度使王鎔惡李克用之彊(惡烏路翻/  考異曰)
(太祖紀年録薛居正五代史/作王景崇誤也今從舊紀)而義武節度使王處存與
克用親善為姪鄴娶克用女(為于/偽翻)又河北諸鎮惟義武
尚屬朝廷可舉等恐其窺伺山東(此山東謂恒山/以東伺相吏翻)終為
已患乃相與謀曰易定燕趙之餘也(易州之地本燕南/界中山本屬趙國)
(故曰燕/趙之餘)約共滅處存而分其地又說雲中節度使赫連
鐸使攻克用之背(說式/芮翻)可舉遣其將李全忠將兵六萬
攻易州鎔遣將將兵攻無極(無極漢古縣因無極山而/名唐屬定州九域志在州)
(南九/十里)處存告急於克用克用遣其將康君立等將兵救
之　閏月秦宗權遣其弟宗言㓂荆南　初田令孜在
蜀募新軍五十四都每都千人分𨽻兩神策為十軍以
統之又南牙北司官共萬餘員是時藩鎮各専租稅河
南北江淮無復上供三司轉運無調發之所度支惟收
京畿同華鳳翔等數州租稅不能贍(調徒弔翻度徒/洛翻華户化翻)賞
賚不時士卒有怨言令孜患之不知所出先是安邑解
縣兩池鹽皆𨽻鹽鐵置官𣙜之(宋白曰兩池鹽務舊𨽻/度支其職是諸道巡院)
(貞元十六年史牟以金部郎中主池務/遂奏置𣙜鹽使解户買翻𣙜訖岳翻)中和以來河中
節度使王重榮専之(天子幸蜀内外百司各失其官守/王重榮竊據河中得専鹽池之利)
歳獻三千車以供國用令孜奏復如舊制𨽻鹽鐵夏四
月令孜自兼兩池𣙜鹽使(唐㑹要元和十五年改河北/稅鹽使為榷鹽使其後復失)
(河北止於安邑解/縣兩池置𣙜鹽使)收其利以贍軍重榮上章論訴不已
(論盧昆翻/說也辯也)遣中使徃諭之重榮不可時令孜多遣親信
覘藩鎮(覘丑/亷翻)有不附已者輒圖之令孜養子匡祐使河
中(使疏/吏翻)重榮待之甚厚而匡祐傲甚舉軍皆憤怒重榮
乃數令孜罪惡(數所/具翻)責其無禮監軍為講解(為于/偽翻)僅得
脫去匡祐歸以告令孜勸圖之五月令孜徙重榮為泰
寜節度使以泰寜節度使齊克讓為義武節度使以義
武節度使王處存為河中節度使仍詔李克用以河東
兵援處存赴鎮(為李克用王重榮/連兵犯闕張本)　盧龍兵攻易州禆將
劉仁恭穴地入城遂克之仁恭深州人也李克用自將
救無極敗成徳兵(敗補/邁翻)成徳兵退保新城克用復進擊
大破之(復扶又/翻下同)拔新城成徳兵走追至九門斬首萬餘
級盧龍兵既得易州驕怠王處存夜遣卒三千蒙羊皮
造城下(造七/到翻)盧龍兵以為羊也爭出掠之處存奮擊大
破之復取易州李全忠走　加陝虢節度使王重盈同
平章事　李全忠既喪師(喪息/浪翻)恐獲罪收餘衆還襲幽
州六月李可舉窘急舉族登樓自焚死(乾符二年李茂/勲得幽州二世)
(十一年/而滅)全忠自為留後　東都留守李罕之與秦宗權
將孫儒相拒數月罕之兵少食盡弃城西保澠池宗權
陷東都(九域志澠池縣在都城西一百五十六里澠彌/兖翻孫儒陷東都而曰宗權者儒宗權將也)
　秋十月以李全忠為盧龍留後　乙巳右補闕常濬
上疏以為陛下姑息藩鎮太甚是非功過駢首並足(言/齊)
(是非一功過/無所差别也)致天下紛紛若此猶未之寤豈可不念駱
谷之艱危復懷西顧之計乎(復扶又/翻下同)宜稍振典刑以威
四方田令孜之黨言於上曰此疏傳於藩鎮豈不致其
猜忿庚戌貶濬萬州司户尋賜死(宋白曰萬州春秋䕫/國之地秦漢為朐䏰)
(縣地後魏分朐䏰之地置安鄉及魚泉縣後周置萬州/郡兼立南州唐置浦州貞觀初改萬州以舊萬州郡為)
(稱表考異曰實録不言令孜黨為誰按蕭遘等請誅令/孜  云韋昭度無致君許國之心多醜正比頑之迹令)
(孜黨葢謂昭度也續寳運録曰七月三日表入上覽之/不悅顧謂侍臣曰藩鎮若見此表深為忿恨自此猜間)
(其何可堪至二十八日勑貶濬為萬州司/户疑三日脫誤當為二十三日今從實録)　滄州軍亂
逐節度使楊全玫立牙將盧彦威為留後全玫奔幽州
以保鑾都將曹誠為義昌節度使(保鑾神䇿五十/四都之一也)以彦
威為徳州刺史　孫儒據東都月餘燒宫室官寺民居
大掠席卷而去(卷讀/曰捲)城中寂無雞犬李罕之復引其衆
入東都築壘於市西而居之(城大難守且無居人/故築壘以自保聚)　王
重榮自以有復京城功(見上卷中/和三年)為田令孜所擯不肻
之兖州累表論令孜離間君臣(間古/莧翻)數令孜十罪(數所/具翻)
令孜結邠寜節度使朱玫鳳翔節度使李昌符以抗之
王處存亦上言幽鎮兵新退臣未敢離易定(幽鎮兵謂/李可舉王)
(鎔之兵離/力智翻)且王重榮無罪有大功於國不宜輕有改易
詔趣其上道(趣讀曰促/上時賞翻)八月處存引軍至晉州刺史冀
君武閉城不内而還(河中節度使統晉綘慈隰等州君/武重榮巡屬冀晉大夫冀芮之後)
(以采邑為姓還/從宣翻又如字)　洺州刺史馬爽與昭義行軍司馬奚
忠信不叶起兵屯邢州南脅孟方立請誅忠信既而衆
潰爽奔魏州忠信使人賂樂彦禎而殺之　秦宗權攻
鄰道二十餘州陷之惟陳州距蔡百餘里兵力甚弱刺
史趙犨日與宗權戰宗權不能屈詔以犨為蔡州節度
使犨徳朱全忠之援(自中和三年以來黄巢攻陳州後/為秦宗權所攻逼惟倚朱全忠為)
(援/)與全忠結昏凡全忠所調發無不立至(調力釣翻奉/全忠者趙犨)
(也蹙梁祚者/趙犨子孫也)　王緒至漳州以道險糧少(少詩/沼翻)令軍中
無得以老弱自隨犯者斬惟王潮兄弟扶其母董氏﨑
嶇從軍(﨑丘竒翻/嶇音區)緒召潮等責之曰軍皆有法未有無
法之軍汝違吾令而不誅是無法也三子曰(王潮兄弟/三人從緒)
人皆有母未有無母之人將軍奈何使人弃其母緒怒
命斬其母三子曰潮等事母如事將軍既殺其母安用
其子請先母死(先悉/薦翻)將士皆為之請乃捨之(為于偽翻/下竊為為)
(之/同)有望氣者謂緒曰軍中有王者氣於是緒見將卒有
勇略踰已及氣質魁岸者皆殺之劉行全亦死衆皆自
危曰行全親也(行全緒妹夫/也故云然)且軍鋒之冠猶不免况吾
屬乎行至南安(冠古玩翻吳置東安縣晉武帝更名晉/安隋改曰南安唐屬泉州九域志南安)
(在州西一/十二里)王潮說其前鋒將曰(說式/芮翻)吾屬違墳墓捐妻
子羈旅外鄉為羣盜(謂弃光夀/而入閩也)豈所欲哉乃為緒所迫
脅故也今緒猜刻不仁妄殺無辜軍中孑孑者受誅且
盡(孑孑特/立之貎)子須睂若神騎射絶倫又為前鋒吾竊為子
危之(竊為于/偽翻)前鋒將執潮手泣問計安出潮為之謀伏
壯士數十人於篁竹中伺緒至挺劒大呼躍出(挺劒拔/劒也呼)
(火故/翻)就馬上擒之反縳以徇軍中皆呼萬嵗(中和元年/王緒起兵)
(為盜至是為王潮所囚按新書王潮傳縳王緒者即/劉行全也與此小異通鑑所書本之路振九國志)潮
推前鋒將為主前鋒將曰吾屬今日不為魚肉皆王君
力也天以王君為主誰敢先之(先悉/薦翻)相推讓數四(推吐/雷翻)
卒奉潮為將軍(卒子/恤翻)緒歎曰此子在吾網中不能殺豈
非天哉潮引兵將還光州約其屬所過秋毫無犯行及
沙縣(永徽六年分建安置沙縣屬汀州九域志在南劒/州西一百二十四里宋白曰沙縣古南平餘跡也)
(晉為延平縣太元四年改為/沙戍唐武徳初立為沙縣)泉州人張延魯等以刺史
廖彦若貪暴(廖力救翻今俗/音力弔翻姓也)帥耆老奉牛酒遮道請潮
留為州將(帥讀曰率/將即亮翻)潮乃引兵圍泉州　九月戊申以
陳敬瑄為三川及峽内諸州都指揮制置等使(唐分三/川各自)
(為一鎮峽内諸州歸峽屬荆南節度今/陳敬瑄皆指揮制置之田令孜右之也)　蔡軍圍荆南
(蔡軍秦宗權所遣/秦宗言之軍也)馬步使趙匡謀奉前節度使陳儒以
出(是年正月張/瓌囚陳儒)留後張瓌覺之殺匡及儒　冬十月癸
丑秦宗權敗朱全忠于八角(九域志汴州浚儀縣/有八角鎮敗補邁翻)　王
重榮求救於李克用(昌考異曰太祖紀年録曰朱玫李/  符每連衡入覲於天子指陳利)
(害規畫方略不祐太祖黨庇逆温太祖抝怒滋甚時田/令孜惡太祖與河中膠固奏云王重榮北引太原其心)
(可見不可處之近輔定州王處存忠孝盡心請授以蒲/帥移重榮於定州天子從之重榮憤憤不悦告於太祖)
(曰主上新返正大臣播弃此際無辜遽被斥逐明公當/鑑其深心今日使僕安歸㑹太祖憤怒朱玫輩即報曰)
(當與公提鼔出汜水闗誅逆賊之後則去此鼠輩如疾/風之去鴻毛耳重榮曰吾地迫邠岐公若東出闗二兇)
(必𫝊吾城下不若先滅一兇去其君側歐陽修五代史/重榮使人紿克用曰天子詔重榮俟克用至與處存共)
(誅之因偽為詔書示克用曰此是朱全忠之謀也克用/信之按時朝廷疎忌重榮克用亦知之恐無是事今從)
(紀年/録)克用方怨朝廷不罪朱全忠(朱全忠攻克用於上/源驛朝廷不能治其)
(罪故克用/以為怨)選兵市馬聚結諸胡議攻汴州報曰待吾先
滅全忠還掃䑕輩如秋葉耳重榮曰待公自闗東還吾
為虜矣不若先除君側之惡退擒全忠易矣(易以/豉翻)時朱
玫李昌符亦陰附朱全忠克用乃上言玫昌符與全忠
相表裏欲共滅臣臣不得不自救已集蕃漢兵十五萬
決以來年濟河自渭北討二鎮不近京城保無驚擾(近/其)
(靳/翻)既誅二鎮乃旋師滅全忠以雪讐恥上遣使者諭釋
(釋解/也)冠葢相望朱玫欲朝廷討克用數遣人潛入京城
燒積聚(數所角翻積子賜翻/聚從遇翻又皆如子)或刺殺近侍(刺七/亦翻)聲云克
用所為於是京師震恐日有訛言令孜遣玫昌符將本
軍及神䇿鄜延靈夏等軍各三萬人(刺七亦翻按是時/諸鎮分裂如鄜如)
(延以一州為一鎮使掃境出師一鎮亦恐/不及三萬人之數田令孜張大言之耳)屯沙苑以討
王重榮(榮考異曰新令孜傳云令孜自將討重/  帥玫等兵三萬壁沙苑今從實録)重榮發
兵拒之告急於李克用克用引兵赴之十一月重榮遣
兵攻同州刺史郭璋出戰敗死重榮與玫等相守月餘
克用兵至與重榮俱壁沙苑表請誅令孜及玫昌符詔
和解之克用不聴十二月癸酉合戰玫昌符大敗(異考/  曰)
(新傳曰克用上書請誅令孜玫帝和之不從大戰沙苑/王師敗玫走還邠州與昌符皆恥為令孜用還與重榮)
(合神䇿兵潰克用逼京師令孜計窮乃刼帝夜啓開逺/門出奔自賊破長安火宫室廬舍什七後京兆王徽葺)
(復粗完至是令孜唱曰王重榮反命火宫城惟昭陽蓬/萊三宫僅存按令孜奉車駕幸近藩避亂其志亦俟兵)
(退復還何為火宫城殆必不然實録六月令孜遣邠岐/討重榮九月邠岐始屯沙苑重榮求援於克用十一月)
(克用重榮對壘於沙苑表請誅令孜朱玫十二月重榮/合戰朱致敗走太祖紀年録十一月重榮遣使乞師且)
(言二鎮欲加兵於已太祖欲先討朱温重榮請先滅二/鎮太祖表言二鎮黨庇朱温請自渭北討之亦不言其)
(附令孜攻河中也又言重榮與邠鳳兵對壘月餘十二/月太祖度河與朱玫戰朱玫敗走若自九月至十二月)
(非止月餘矣疑實録遣邠岐討河中及邠岐/屯沙苑太近前今並因十二月戰沙苑見之)各走還本
鎮(玫還邠州昌/符還鳳翔)潰軍所過焚掠克用進逼京城乙亥夜
令孜奉天子自開逺門出幸鳳翔(開逺門長安城西/面北來第一門)初
黄巢焚長安宫室而去諸道兵入城縱掠焚府寺民居
什六七王徽累年補葺僅完一二(自中和三年黄巢東/走王徽即補葺長安)
(宫室葺/七入翻)至是復為亂兵焚掠無孑遺矣(復扶/又翻)　是嵗賜
河中軍號䕶國
二年春正月鎮海牙將張郁作亂攻陷常州(皮考異曰/  光業見)
(聞録曰郁潤州小將也周寳差郁押兵士三百人戍於/海次因正旦酗酒殺使府安慰軍將度不免禍遂作亂)
(潤州差拓拔從領兵討之郁自常熟縣取江陰而入常/州刺史劉革到任方一月親執牌印於㦸門而降新紀)
(曰正月辛巳郁陷常州按皮録但言郁以正旦/殺安慰軍將耳非當日即陷常州新紀誤也)　李克
用還軍河中與王重榮同表請大駕還宫因罪狀田令
孜請誅之上復以飛龍使楊復恭為樞密使(田令孜擯/斥楊復恭)
(見上卷中/和三年)戊子令孜請上幸興元上不從是夜令孜引
兵入宫(此宫謂/行宫也)刼上幸寳雞黄門衛士從者纔數百人
(從才/用翻)宰相朝臣皆不知翰林學士承㫖杜讓能宿直禁
中(天子行幸所至宿次之地宿衛將士外設環衛近臣/宿直各有其次與宫禁無異故行宫内亦謂之禁中)
聞之步追乗輿(乗繩/證翻)出城十餘里得人所遺馬(遺馬弃/而不及)
(收/者)無羈勒解帶繋頸而乗之獨追及上於寳雞(九域志/寳雞縣)
(在鳳翔西南/六十五里)明日乃有太子少保孔緯等數人繼至讓
能審權之子(杜審權見二百四十九/卷宣宗大中十三年)緯戣之孫也(孔戣/見憲)
(宗/紀)宗正奉太廟神主至鄠(鄠音户九域志鄠縣/在長安南六十里)遇盜皆
失之朝士追乗輿者至盩厔(九域志盩厔在鳳翔/東南二百里音舟窒)為亂
兵所掠衣裝殆盡庚寅上以孔緯為御史大夫使還召
百官上留寳雞以待之時田令孜弄權再致播遷(帝始/焉避)
(黄巢而奔蜀今又避并蒲之兵而出/再致播遷其禍皆本於田令孜弄權)天下共忿疾之朱
玫李昌符亦恥為之用且憚李克用王重榮之彊更與
之合蕭遘因邠寜奏事判官李松年至鳳翔(唐末藩鎮/遣其屬奏)
(事皆謂之奏事官判官幕府右職也朱玫遣之奏事行/在所故曰奏事判官以别於尋常奏事官蕭遘為相天)
(子播越而不扈/從惡得無罪)遣召朱玫亟迎車駕(朱玫尋有異圖蕭/遘既不能制又不)
(能死為法受/惡基於此矣)癸巳玫引步騎五千至鳳翔孔緯詣宰相
欲宣詔召之蕭遘裴澈以令孜在上側不欲徃辭疾不
見緯令臺吏趣百官詣行在(趣讀/曰促)皆辭以無袍笏緯召
三院御史(唐志御史大夫之屬有三院一曰臺院侍御/史屬焉二曰殿院殿中侍御史屬焉三曰察)
(院監察御/史屬焉)泣謂布衣親舊有急猶當赴之豈有天子蒙
塵為人臣子累召而不徃者御史請辦裝數日而行緯
拂衣起曰吾妻病垂死且不顧諸君善自為謀請從此
辭乃詣李昌符請騎衛送至行在昌符義之贈裝錢遣
騎送之邠寜鳳翔兵追逼乗輿敗神策指揮使楊晟於
潘氏鉦鼔之聲聞於行宫(敗補邁翻/聞音問)田令孜奉上發寳
雞留禁兵守石鼻為後拒(潘氏在寳雞東北石鼻在寳/雞西南亦曰靈壁蘇軾曰鳳)
(翔府寳雞縣武城鎮即俗所謂石鼻寨/也諸葛武侯所築城去寳雞三十里)置感義軍於興
鳳二州以楊晟為節度使守散闗(興州漢武都郡沮縣/地自晉及宋魏為武)
(興藩王楊氏之國魏滅楊氏為武興鎮尋改東益州唐/為興州今州城即古武興城也鳳州漢武都郡故道河)
(池二縣之地後魏為仇池鎮孝昌中置南岐州/廢帝三年改為鳳州以西界有鳳凰山而名)時軍民
雜糅鋒鏑縱横(糅女救翻/縱子容翻)以神策軍使王建晋暉為清
道斬斫使建以長劒五百前驅奮撃乗輿乃得前(異考/  曰)
(毛文錫王建紀事云光啓二年正月辛巳車駕次陳倉/二月辛亥朱玫遣兵攻逼行在庚申陷虢縣二月甲午)
(將移幸梁洋以上為清道斬斫使戊戌邠師至石鼻己/亥石鼻不守庚子㓂逼寳雞辛丑車駕南引今但取其)
(事不取/其月日)上以傳國寳授建負之以從登大散嶺(從才用/翻大散)
(嶺在鳳州梁泉/縣松陵堡南)李昌符焚閣道丈餘將摧折(折而/設翻)王建
扶掖上自煙焰中躍過夜宿板下上枕建膝而寢既覺
始進食(枕之酖翻/覺居效翻)解御袍賜建曰以其有淚痕故也車
駕纔入散闗朱玫已圍寳雞石鼻軍潰玫長驅攻散闗
不克嗣襄王煴肅宗之𤣥孫也(煴肅宗子襄王僙之曽/孫音於云翻又於問翻)
有疾從上不及留遵塗驛(據煴傳遵塗驛在石/鼻亦謂之石鼻驛)為玫所
得與俱還鳳翔庚戌李克用還太原　二月王重榮朱
玫李昌符復上表請誅田令孜(復扶/又翻)　以前東都留守
鄭從讜為守太傅兼侍中(三考異曰新宰相表從讜入/  公門不為真相按新傳拜)
(司空復秉政進太傅兼侍中從至/興元以太子太保還第新誤也)　朱玫李昌符使山
南西道節度使石君涉柵絶險要燒郵驛上由他道以
進山谷﨑嶇邠軍迫其後(邠軍朱/玫之軍)危殆者數四僅得達
山南三月壬午石君涉弃鎮逃歸朱玫(石君涉黨於邠/岐車駕猝至故)
(弃鎮/而逃)癸未鳳翔百官蕭遘等罪狀田令孜及其黨韋昭
度請誅之初昭度因供奉僧澈結宦官得為相(昭度為/相見二)
(百五十四卷/廣明元年)澈師知𤣥鄙澈所為昭度每與同列詣知
𤣥皆拜之知𤣥揖使詣澈啜茶山南西道監軍馮翊嚴
遵美迎上於西縣(節度使既逃故監軍自迎車駕後魏/分漢沔陽縣置嶓冢縣隋大業初改)
(曰西縣唐屬興元府九域志縣在府西一百里宋白曰/西縣本名白馬城又曰濜江城宋於此城僑立華陽郡)
(後魏置嶓冢縣隋大/業三年改為西縣)丙申車駕至興元(業考異曰皮光/  見聞録正月)
(乙酉車駕次寳雞王建紀事正月辛巳次陳倉二月辛/亥朱玫將􁀙跌師瑀逼行在破楊晟於潘氏庚申陷虢)
(縣三月甲午僖宗將移幸梁洋戊戌邠師至石鼻己亥/石鼻不守庚子㓂逼寳雞辛丑車駕南引四月庚申達)
(褒中舊紀正月戊子田令孜迫乗輿幸興元庚寅次寳/雞癸巳朱玫至鳳翔令孜聞邠軍至奉帝入散闗三月)
(丙申車駕至興元唐年補録三月十七日車駕至興元/即丙申也寳録正月乙酉車駕次寳雞戊子癸巳三月)
(丙申與舊紀同新紀正月戊子如興元癸巳朱玫叛㓂/鳳翔三月丙申次興元諸書月日不同如此若依新舊)
(紀實錄則離寳雞六十四日乃至興元似太緩若依紀/事則寳雞危逼之地車駕留彼八十日似太乆要之僖)
(宗以棧道燒絶自他道﨑嶇至山南容有六十日/之乆至於留寳雞八十日必無此理今從新舊紀)戊戌
以御史大夫孔緯翰林學士承㫖兵部尚書杜讓能並
為兵部侍郎同平章事保鑾都將李鋋等敗邠軍於鳳
州(鋋音蟬敗/補邁翻)詔加王重榮應接糧料使調本道穀十五
萬斛以濟國用(調徒/釣翻)重榮表稱令孜未誅不奉詔以尚
書左丞盧渥為户部尚書充山南西道留後以嚴遵美
為内樞密使遣王建帥部兵戍三泉(武徳四年分利州/之綿谷置三泉縣)
(時屬興元府宋白曰三泉縣本漢葭萌縣地後魏正始/中分置三泉縣以界内三泉山為名九域志在府西南)
(二百一十里/帥讀曰率)晉暉及神策軍使張造帥四都兵屯黒水
(從駕五都王建以一都戍三泉暉造以四都屯黒水黒/水在興元成固縣西北太白山南流入漢諸葛亮牋所)
(謂朝發南鄭夕/宿黒水者也)修棧道以通徃來以建遙領壁州刺史
將帥遙領州鎮自此始　陳敬瑄疑東川節度使高仁
厚欲去之(去𦍑吕/翻下同)遂州刺史鄭君立起兵攻陷漢州進
向成都敬瑄遣其將李順之逆戰君立敗死敬瑄又發
維茂羗軍撃仁厚殺之(厚考異曰張􁡯耆舊傳不言仁/  所終惟數敬瑄六錯云太師)
(殺高仁厚一錯又云高僕射權謀智勇累有大功於太/師又極忠孝若在王司徒不過梓潼昭宗實録文徳元)
(年八月仁厚楊師立羅元杲王師本俱贈官云皆先朝/以疑似獲罪今從新紀新傳參以二書自他仁厚事更)
(無所/見)　朱玫以田令孜在天子左右終不可去言於蕭
遘曰主上播遷六年中原將士冒矢石百姓供饋餉戰
死餓死什减七八僅得復京城天下方喜車駕還宫主
上更以勤王之功為勑使之榮(勤王之功楊復光實預/有之田令孜以其出於)
(北司眩惑人/主以為已榮)委以大權使墮綱紀騷擾藩鎮召亂生禍
(墮讀曰隳言田令孜/易置王重榮以召亂)玫昨奉尊命來迎大駕(言遘召玫/使迎車駕)
不蒙信察反類脅君吾輩報國之心極矣戰賊之力殫
矣安能垂頭弭耳受制於閹寺之手哉李氏孫尚多相
公盍改圖以利社稷乎遘曰主上踐阼十餘年無大過
惡止以令孜専權肘腋致坐不安席上每言之流涕不
已近日上初無行意令孜陳兵帳前迫脅以行不容俟
旦罪皆在令孜人誰不知足下盡心王室止有引兵還
鎮拜表迎鑾廢立重事伊霍所難遘不敢聞命玫出宣
言曰我立李氏一王敢異議者斬夏四月壬子玫逼鳳
翔百官奉襄王煴權監軍國事承制封拜指揮仍遣大
臣入蜀迎駕盟百官於石鼻驛玫使蕭遘為冊文遘辭
以文思荒落(思相/史翻)乃使兵部侍郎判户部鄭昌圖為之
乙夘煴受冊玫自兼左右神策十軍使(玫考異曰實錄/  自補大丞相)
(按唐無此官又下五月玫自加侍中葢唐末著小說者/謂平章事或侍中為大丞相耳實録因其文而誤也)
帥百官奉煴還京師(事至於此蕭遘無所逃/於天地之間帥讀曰率)以鄭昌圖
同平章事判度支鹽鐵户部各置副使三司之事一以
委焉河中百官崔安潛等上襄王牋賀受冊(上之出長/安百官不)
(扈從而奔河中者/謂之河中百官)　田令孜自知不為天下所容乃薦
樞密使楊復恭為左神策中尉觀軍容使自除西川監
軍使(軍考異曰舊紀實録皆云二月以令孜為西川監/  舊傳云令孜懼引楊復恭代已從幸梁州求為)
(西川監軍新傳云令孜留不去及帝病乃赴成都表解/官求醫葢取張􁡯之說耳按王建紀事四月庚申達褒)
(中令孜以罪舋貫盈且慮禍及於是自授西川/監軍使以避指斥復規與敬瑄為巢窟今從之)徃依陳
敬瑄(為敬瑄令孜/併命張本)復恭斥令孜之黨出王建為利州刺
史晉暉為集州刺史張造為萬州刺史李師泰為忠州
刺史(王建等歸田令孜見/上中和四年卜一月)　五月朱玫以中書侍郎同
平章事蕭遘為太子太保自加侍中諸道鹽鐵轉運等
使加裴澈判度支鄭昌圖判户部以淮南節度使高駢
兼中書令充江淮鹽鐵轉運等使諸道行營兵馬都統
淮南右都押牙和州刺史吕用之為嶺南東道節度使
大行封拜以悅藩鎮遣吏部侍郎夏侯譚宣諭河北户
部侍郎楊陟宣諭江淮諸藩鎮受其命者什六七高駢
仍奉牋勸進(史言僖宗再幸山南天下/已絶望矣其得還者幸也)吕用之建牙開
幕一與駢同凡駢之腹心及將校能任事者皆逼以從
已諸所施為不復咨稟(復扶/又翻)駢頗疑之陰欲奪其權而
根蔕已固無如之何用之知之甚懼訪於其黨前度支
巡官鄭杞前知廬州事董瑾杞曰此固為晚矣(言駢早/不知覺)
用之問策安出杞曰曹孟徳有言寜我負人無人負我
(後漢末曹操避董卓之難間行東歸過故人吕伯奢伯/奢出五子備賓主禮操聞食器聲以為圖已手劒殺八)
(人而去既而悽愴曰寜我負人無人負/我孟徳曹操字也鄭杞葢勸用之圖駢)明日與瑾共為
書一緘授用之其語祕人莫有知者(杞瑾謀見下/卷光啓三年)蕭遘
稱疾歸永樂(按新書遘弟蘧為永樂令遘徃從之永樂/縣屬河中府武徳初置宋白曰永樂縣本)
(漢河北縣地周武帝武成二年改為永樂保定二年/省以地屬芮城唐武徳二年分芮城復置樂音洛)初
鳳翔節度使李昌符與朱玫同謀立襄王既而玫自為
宰相専權昌符怒不受其官更通表興元詔加昌符檢
校司徒朱玫遣其將王行瑜將邠寜河西兵五萬追乗
輿(自代宗時河西没於吐蕃宣宗復河/湟張義潮收涼州河西復羈屬於唐)感義節度使楊
晟戰數却(數所/角翻)弃散闗走行瑜進屯鳳州是時諸道貢
賦多之長安不之興元(之徃/也)從官衛士皆乏食(從才/用翻)上
涕泣不知為計杜讓能言於上曰楊復光與王重榮同
破黄巢復京城相親善(事見上卷/中和二年)復恭其兄也若遣重
臣徃諭以大義且致復恭之意宜有回慮歸國之理上
從之遣右諫議大夫劉崇望使於河中齎詔諭重榮重
榮即聴命遣使表獻絹十萬匹且請討朱玫以自贖戊
戌襄王煴遣使者至晉陽賜李克用詔言上至半塗六
軍變擾蒼黄晏駕吾為藩鎮所推今已受冊朱玫亦與
克用書克用聞其謀皆出於玫大怒大將葢寓說克用
曰鑾輿播遷天下皆歸咎於我(葢古盍翻說式芮翻寓/言上之播越由克用與)
(王重榮兵逼京城/為天下之所歸咎)今不誅玫黜李煴無以自湔洗(湔則/前翻)
(連考異曰實録楊復恭兄弟於李克用王重榮有破賊/  衡之舊乃奏遣劉崇望齎詔宣諭兼達復恭之意重)
(榮克用皆聴命按後唐太祖紀年録偽使至太原太祖/詰其事狀曰皆朱玫所為將斬之以徇大將葢寓等言)
(云云太祖燔偽詔械其使馳檄喻諸鎮曰今月二十日/得襄王偽詔及朱玫文字云田令孜脅遷鑾駕播越梁)
(洋行至半塗六軍變擾遂至蒼黄而晏駕不知弑逆者/何人永念丕基不可無主昨四鎮藩后推朕纂承已於)
(正殿受冊畢改元大赦者李煴出自贅疣名汙藩邸智/昏菽麥識昧機權李符虜之以塞辭朱玫賣之以為利)
(吕不韋之竒貨可見奸邪蕭世誠之上囊期於匪夕近/者當道徑差健步奉表起居行朝見駐巴梁宿衛比無)
(騷動而朱玫脅其孤騃自號台衡敢首亂階明言晏駕/熒惑藩鎮凌弱廟朝云云按舊復恭崇望傳及諸家五)
(代史亦不言克用因復恭崇望而推戴僖宗今不取又/於時煴未即位改元偽詔亦恐非也編遺録二年春正)
(月壬午唐室有襄王之亂僖宗駐蹕梁洋襄王遂下偽/命以檢校太傅令邸吏左環賫所授偽官告一通左環)
(至具事以聞上怒切責環將加其罪乆乃赦之遂令焚/毁於庭按正月朱玫未立襄王編遺録亦誤也今從薛)
(居正五代/史梁紀)克用從之燔詔書囚使者移檄鄰道稱玫敢
欺藩方明言晏駕當道已發蕃漢三萬兵進討凶逆當
共立大功寓蔚州人也(蔚紆/勿翻)　秦賢㓂宋汴朱全忠敗
之於尉氏南(敗補/邁翻)癸巳遣都將郭言將步騎三萬擊蔡
州　六月以扈蹕都將楊守亮為金商節度京畿制置
使(扈蹕都亦神策/五十四都之一)將兵二萬出金州與王重榮李克用
共討朱玫守亮本姓訾名亮(訾即移翻漢書功臣/表有樓虚侯訾順)曹州
人與弟信皆為楊復光假子更名守亮守信(更工/衡翻)李克
用遣使奉表稱方發兵濟河除逆黨迎車駕願詔諸道
與臣協力先是山南之人皆言克用與朱玫合(先悉/薦翻)人
情恟懼表至上出示從官并諭山南諸鎮由是帖然然
克用表猶以朱全忠為言上使楊復恭以書諭之云俟
三輔事寜(漢以京兆馮翊扶風為/三輔唐京畿之地是也)别有進止　衡州刺
史周岳發兵攻潭州欽化節度使閔朂招淮西將黄皓
入城共守(淮西將秦/宗權將也)皓遂殺朂(中和元年閔勗據/潭州至是而敗)岳攻
拔州城擒皓殺之鎮海節度使周寳遣牙將丁從實襲
常州(實考異曰新紀武寜軍將丁從/  陷常州今從皮氏見聞録)逐張郁郁奔海陵
(是年正月張/郁陷常州)依鎮遏使南昌高霸霸高駢將也鎮海陵
有民五萬户兵三萬人　秋七月秦宗權陷許州殺節
度使鹿晏𢎞(中和四年晏𢎞/許州至是敗亡)據王行瑜進攻興州感義
節度使楊晟弃鎮走據文州詔保鑾都將李鋋扈蹕都
將李茂貞陳佩屯大唐峰以拒之茂貞博野人本姓宋
名文通以功賜姓名(李茂貞/始此)　更名欽化軍曰武安(湖/南)
(觀察升欽化軍見上卷/中和三年更工衡翻)以衡州刺史周岳為節度使
八月盧龍節度使李全忠薨以其子匡威為留後　王
潮抜泉州殺廖彦若(去年八月王潮圍泉州至是乃拔/之  考異曰新紀八月王潮陷泉)
(州刺史劉彦若死之按諸書/皆云廖彦若新紀作劉恐誤)潮聞福建觀察陳巖威名
不敢犯福州境遣使降之(使疏吏翻/降户江翻)巖表潮為泉州刺
史潮沈勇有智略(沈持/林翻)既得泉州招懐離散均賦繕兵
吏民悅服幽王緒於别館緒慙自殺　九月朱玫將張
行實攻大唐峰李鋋等擊却之金吾將軍滿存與邠軍
戰破之復取興州(復扶/又翻)進守萬仞寨　李克修攻孟方
立甲午擒其將吕臻於焦岡拔故鎮武安臨洺邯鄲沙
河(九域志洺州武/安縣有固鎮鎮)以大將安金俊為邢州刺史　長安
百官太子太師裴璩等勸進於襄王煴(璩其/於翻)冬十月煴
即皇帝位改元建貞遙尊上為太上元皇聖帝　董昌
謂錢鏐曰汝能取越州吾以杭州授汝(辛考異曰實録/  未以杭州刺)
(史董昌為浙東觀察使按此年十一月鏐始拔越州/十二月擒漢宏昌始自稱知浙東軍府事實録誤也)鏐
曰然不取終為後患遂將兵自諸暨趨平水(趨七/喻翻)鑿山
開道五百里出曹娥埭(九域志越州㑹稽縣有平水鎮/曹娥鎮平水今在越州東南四)
(十餘里自此南踰山出小江㳂剡溪/而東二十里至曹娥埭埭徒耐翻)浙東將鮑君福帥
衆降之(帥讀曰率/降户江翻)鏐與浙東軍戰屢破之進屯豐山
感化牙將張雄馮𢎞鐸得罪於節度使時溥(徐州本號/武寜軍自)
(咸通罷節鎮之後尋復節鎮改為感化軍中間有書武/寜者誤也是後時溥既死朱梁始復徐州為武寜軍)
聚衆三百走渡江襲蘇州據之雄自稱刺史稍聚兵至
五萬戰艦千餘自號天成軍　河陽節度使諸葛爽薨
大將劉經張全義立爽子仲方為留後全義臨濮人也
(武徳四年分雷澤縣置臨濮縣屬濮/州九域志在州南六十里濮博木翻)　李克修攻邢州
不克而還(方考異曰太祖紀年録邢人出戰又敗之孟/  立求救於鎮州王鎔出兵三萬赴援我軍)
(乃退舊鎔傳是時天子蒙塵九有羔沸河東李克用虎/視山東方謀吞據鎔以重賂結納以修和好晉軍討孟)
(方立於邢州鎔常奉以芻糧据此則鎔/助克用攻邢州也未知孰是今皆不取)　十一月丙戌
錢鏐克越州劉漢宏奔台州(在考異曰實録漢宏被殺/  董昌除浙東前据范坰)
(吳越備史漢宏敗走至十/二月死皆有日今從之)　義成節度使安師儒委政
於兩廂都虞候夏侯晏杜標二人驕恣軍中忿之小校
張驍潛出聚衆二千攻州城師儒斬晏標首諭之軍中
稍息天平節度使朱瑄謀取滑州遣濮州刺史朱裕將
兵誘張驍殺之朱全忠先遣其將朱珍李唐賓襲滑州
入境遇大雪珍等一夕馳至壁下百梯並升遂克之虜
師儒以歸(節考異曰實録告於行在命全忠兼領義成/  度使按大順元年始以全忠兼宣義節度)
(使全忠猶辭以授胡/真此際未也實録誤)全忠以牙將江陵胡真知義成留
後(義成自此/屬朱全忠)　田令孜至成都請尋醫許之(解西川/監軍使)
十二月戊寅諸軍拔鳳州以滿存為鳳州防禦使　楊
復恭傳檄闗中稱得朱玫首者以静難節度使賞之(以/朱)
(玫職任授之/也難乃旦翻)王行瑜戰數敗(屢為李鋋滿存等/所破數所角翻)恐獲罪
於玫與其下謀曰今無功歸亦死曷若與汝曹斬玫首
迎大駕取邠寜節鉞乎衆從之甲寅行瑜自鳳州擅引
兵歸京師(此諸軍所以於/戊寅得敗鳳州)玫方視事聞之怒召行瑜責
之曰汝擅歸欲反邪行瑜曰吾不反欲誅反者朱玫耳
遂擒斬之并殺其黨數百人諸軍大亂焚掠京城士民
無衣凍死者蔽地裴澈鄭昌圖帥百官二百餘人奉襄
王奔河中(帥讀/曰率)王重榮詐為迎奉執煴殺之(襄王煴自/監國至竊)
(號涉八/月而敗)囚澈昌圖百官死者殆半　台州刺史杜雄誘
劉漢宏執送董昌斬之(廣眀元年劉漢宏得浙東至是/而亡  考異曰十國紀年十一)
(月丙午杜雄執漢宏按十二/月丙子朔無丙午紀年誤)昌圖鎮越州自稱知浙東
軍府事以錢鏐知杭州事(為錢鏐以杭州/跨有二浙張本)　王重榮函
襄王煴首至行在刑部請御興元城南樓獻馘百官畢
賀太常博士殷盈孫議以為煴為賊臣所逼止以不能
死節為罪耳禮公族罪在大辟君為之素服不舉(記文/王世)
(子公族其有死罪者有司讞于公曰某之罪在大辟公/三宥之有司不對走出致刑于甸人公又使人追之曰)
(雖然必赦之對曰無及也反命于公公素服不/舉為之變如其倫之喪無服新哭之為于偽翻)今煴已
就誅宜廢為庶人令所在葬其首其獻馘稱賀之禮請
俟朱玫首至而行之從之盈孫侑之孫也(殷侑見二百/四十二卷文)
(宗大和/二年)　河陽大將劉經畏李罕之難制自引兵鎮洛
陽襲罕之於澠池為罕之所敗(敗補邁/翻下同)經弃洛陽走罕
之追殺殆盡罕之軍于鞏(鞏漢古縣唐屬河南府九/域志在府東一百一十里)將
渡河經遣張全義將兵拒之時諸葛仲方幼弱政在劉
經諸將多不附全義遂與罕之合兵攻河陽為經所敗
罕之全義走保懷州　初忠武決勝指揮使孫儒與龍
驤指揮使朗山劉建鋒戍蔡州拒黄巢扶溝馬殷𨽻軍
中以材勇聞(扶溝漢縣中廢隋復置唐屬許州陳留風/俗傳小扶亭有洧水之溝因以名縣九域)
(志縣在汴州南一百/九十里馬殷始此)及秦宗權叛儒等皆屬焉宗權遣
儒攻陷鄭州刺史李璠奔大梁(璠孚/袁翻)儒進陷河陽留後
諸葛仲方奔大梁(廣明元年諸葛爽/得河陽及子而敗)儒自稱節度使張
全義據懷州李罕之據澤州以拒之初長安人張佶為
宣州幕僚惡觀察使秦彦之為人弃官去過蔡州宗權
留以為行軍司馬佶謂劉建鋒曰秦公剛鷙而猜忌亡
無日矣吾屬何以自免建鋒方自危遂與佶善(佶其吉/翻惡烏)
(路翻為劉建鋒張佶/協力取湖南張本)　夀州刺史張翺(志考異曰妖亂/  作張敖吳録)
(作張滶今從/十國紀年)遣其將魏䖍將萬人㓂廬州廬州刺史楊
行愍遣其將田頵李神福張訓拒之敗䖍於禇城(敗補/邁翻)
滁州刺史許勍襲舒州刺史陶雅奔廬州(中和四年行/愍使雅取舒)
(州/)高駢命行愍更名行密(更工/衡翻)　是嵗天平牙將朱瑾
逐泰寜節度使齊克讓(史考異曰薛居正五代/  云虜克讓今從舊傳)自稱留
後瑾將襲兖州求昏於克讓乃自鄆盛飾車服私藏兵
甲以赴之親迎之夕甲士竊發逐克讓而代之(迎魚/敬翻)朝
廷因以瑾為泰寜節度使　安陸賊帥周通攻鄂州路
審中亡去(中和四年路審中據/鄂州帥所類翻下同)岳州刺史杜洪乗虚入
鄂自稱武昌留後朝廷因以授之湘陰賊帥鄧進思復
乗虚陷岳州(湘陰漢羅縣地宋分置湘陰縣唐武徳八/年省羅縣入焉屬岳州九域志在州西南)
(二百七十里/復扶又翻)　秦宗言圍荆南二年(去年九月/圍荆南)張瓌嬰
城自守城中米斗直錢四十緍食甲鼓皆盡擊門扉以
警夜死者相枕(枕職/任翻)宗言竟不能克而去
三年春正月以邠州都將王行瑜為静難軍節度使(以/朱)
(玫之官賞之/難乃旦翻)扈蹕都頭李茂貞領武定節度使(據舊紀/以洋州)
(為武定/節鎮)扈蹕都頭楊守宗為金商節度使右衛大將軍
顧彦朗為東川節度使金商節度使楊守亮為山南西
道節度使彦朗豐縣人也　辛巳以董昌為浙東觀察
使錢鏐為杭州刺史　秦宗權自以兵力十倍於朱全
忠而數為所敗恥之(數所角翻/敗補邁翻)欲悉力以攻汴州全忠
患兵少二月以諸軍都指揮使朱珍為淄州刺史募兵
於東道(淄州本平廬巡屬全忠欲募/兵於東方輒以刺史授珍)期以初夏而還(薛/居)
(正五代史曰使朱珍募兵於東道/懼蔡人暴其麥期以夏首迴歸)　戊辰削奪三川都
監田令孜官爵長流端州然令孜依陳敬瑄竟不行(考/)
(異曰實録載勑曰令孜雖已削奪在身官爵宜剝服色/配端州長流百姓新傳曰削官爵流儋州然猶依敬瑄)
(不行張􁡯耆舊傳曰大駕廣明二年春孟到蜀叟嘗接/識北司諸官子弟有光啓承㫖似先大夫為叟言去年)
(黄巢凌犯聖上蒼忙就路諸王多是徒行夀王至斜谷/行不得襪一足跣一足偃卧磻石上田軍容在後收拾)
(驅夀王夀王起告軍容行不得與箇馬騎軍容云山谷/間何處得馬以鞭一抶之令行雖迴首無言衷心深銜)
(此恨爾後經今八年僖宗皇帝在行宫寢疾月餘彌留/臣下皆知不起于疾内外屬望在於夀王夀王仁孝大)
(度𢎞寛有斷衆所歸心軍容聞大恐就御寢問識臣否/帝目瞪不語軍容大驚尋時矯制除西川監軍使仍馳)
(驛赴任遂將拱宸奉鑾兩都自衛星夜倍程軍容才到/西川僖宗已崩國朝果冊夀王登極皇帝位於是積年)
(怨恨今日逞其志矣新令孜傳取之据實録令孜光啓/二年為西川監軍此月流端州在昭宗即位前自為楊)
(復恭所擯耳十國紀年曰三月僖宗東還詔流令孜儋/州敬瑄端州皆拒朝命此据張􁡯耆舊傳致誤耳今從)
(實/録)　代北節度使李國昌薨(武考異曰薛居正五代史/  皇紀國昌中和三年薨)
(唐末見聞録中和三年十月老司徒薨舊書中和三年/十月國昌卒後唐獻祖紀年録光啓中薨於位新沙陀)
(傳光啓三年國昌卒太祖紀年録光啓三年正月云是/嵗獻祖文皇帝之喪太祖哀毁行服不獲専征實録置)
(此年二月/今從之)　三月癸未詔偽宰相蕭遘鄭昌圖裴澈於
所在集衆斬之皆死於岐山(岐山在鳳翔東四十里按/舊書帝紀河中械送偽宰)
(相裴澈鄭昌圖命斬之於岐山縣太子少/師致仕蕭遘賜死於永樂縣與此不同)時朝士受煴
官者甚衆法司皆處以極法(法司謂刑部/處昌吕翻)杜讓能力爭
之免者什七八　壬辰車駕至鳳翔節度使李昌符恐
車駕還京雖不治前過(前過謂與朱玫迫逐/乗輿也治直之翻)恩賞必疎
乃以宫室未完固請駐蹕府舍從之　太傅兼侍中鄭
從讜罷為太子太保　鎮海節度使周寳募親軍千人
號後樓兵稟給倍於鎮海軍鎮海軍皆怨而後樓兵浸
驕不可制寳溺於聲色不親政事築羅城二十餘里建
東第人苦其役寳與僚屬宴後樓有言鎮海軍怨望者
寳曰亂則殺之度支催勘使薛朗以其言告所善鎮海
軍將劉浩戒之使戢士卒浩曰惟反可以免死耳是夕
寳醉方寢浩帥其黨作亂(帥讀曰/卒下同)攻府舍而焚之寳驚
起徒跣叩芙蓉門呼後樓兵後樓兵亦反矣寳帥家人
步走出青陽門遂奔常州(月考異曰實録寳被逐在四/  恐四月奏到耳吳越備史)
(三月壬辰新紀/癸巳今從之)依刺史丁從實浩殺諸僚佐癸巳迎薛
朗入府推為留後(為錢鏐誅/薛朗張本)寳先兼租庸副使城中貨
財山積是日盡於亂兵之手高駢聞寳敗列牙受賀遣
使饋以韲粉(駢與寳為仇故幸其敗為仇事見二百五/十四卷中和元年韲子西翻細切為韲碎)
(䃺為/粉)寳怒擲之地曰汝有吕用之在他日未可知也揚
州連嵗饑城中餒死者日數千人坊市為之寥落災異
數見駢悉以為周寳當之(史言高駢阽於死亡而不悟/為于偽翻數所角翻見賢遍)
(翻/)　山南西道節度使楊守亮忌利州刺史王建驍勇
屢召之建懼不徃(利州山南西道巡屬也建/懼為守亮所殺故不敢徃)前龍州司
倉周庠(路振九國志/作周博雅)說建曰唐祚將終藩鎮互相吞噬
皆無雄才逺略不能戡濟多難(說式芮翻下/同難乃旦翻)公勇而有
謀得士卒心立大功者非公而誰然葭萌四戰之地(利/州)
(古葭萌之地世傳古蜀王封/其弟葭萌於此因以名邑)難以乆安閬州地僻人富
楊茂實陳田之腹心不修職貢若表其罪興兵討之可
不戰而擒也建從之召募溪洞酋豪有衆八千㳂嘉陵
江而下襲閬州(西漢水出秦州嘉陵谷亦謂之嘉陵水/東南過葭萌又東南過閬中閬州東州)
(巡屬酋/慈由翻)逐其刺史楊茂實而據之自稱防禦使招納亡
命軍勢益盛守亮不能制部將張䖍裕說建曰公乗天
子微弱専據方州若唐室復興公無種矣(種章/勇翻)宜遣使
奉表天子杖大義以行師蔑不濟矣部將綦毋諫復說
建養士愛民以觀天下之變(綦母姓也/毋音無)建從之庠䖍裕
諫皆許州人也(汝穎多竒士自古然也史言英/雄角逐天必生人才以羽翼之)初建與
東川節度使顧彦朗俱在神策軍同討賊建既據閬州
彦朗畏其侵暴數遣使問遺(數所角翻/遺惟季翻)饋以軍食建由
是不犯東川(豺狼不噬要非仁也力未及/耳觀後顧彦暉之事可見已)　初周寳聞
淮南六合鎮遏使徐約兵精誘之使撃蘇州(為下卷徐/約逐張雄)
(始/事)
　資治通鑑卷二百五十六
