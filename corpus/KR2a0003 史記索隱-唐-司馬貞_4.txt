史記索隠卷四
　　　　　　　　　　　唐　司馬貞　撰
孝文本紀第十
新啑血(漢書作喋音跕丁牒反漢書陳湯杜業皆言/喋血無盟歃事廣雅云蹀履也謂履涉之)宋
昌(東觀漢記宋楊傳宋義後有宋/昌又會稽典録昌宋義孫也)犬牙相制(言封子弟/境土交接)
(有若犬之牙不正/相當而相銜入也)盤石之宗(言其固如盤石此/語見太公六韜也)一節入
北軍(即紀通所/矯帝之節)大横庚庚(按荀悦云大横龜兆横理也/按庾庚猶更更言以諸侯更)
(帝位/也)注庚其繇文(荀悦云繇抽也所以抽出吉凶之/情也杜預云繇兆辭也音胄也)注
五帝官天下(按漢書葢寛饒云五帝官天下三王家天/下官者以傳賢人家以傳子孫官猶公也)
(謂不/私也)渭橋(三輔故事咸陽宫在渭北興樂宫在渭南秦/昭王通兩宫之間作渭橋長三百八十步又)
(闗中記云石柱以北屬扶/風石柱以南屬京兆也)請間(包愷音閒言欲向空閒/處語顔師古云間猶容)
(也猶言中間請容暇之頃/當有所陳不欲即公論也)代邸(説文邸/屬國舍)隂安侯列侯頃
王后(按蘇林徐廣韋昭以為二人封號而樂産引如淳/以頃王后别封隂安侯與漢祠令相會今以隂安)
(是别人封爵非也頃王后是代王后文帝之伯母代王/降為郃陽侯故云列侯頃王后韋昭曰隂侯屬魏郡也)
計宜者(楚王交髙帝弟最尊言更請楚/王計宜者故下云皆為宜也)清宫(按漢儀云/皇帝起居)
(索室清宫/而後行)法駕(漢官儀云天子鹵簿有大駕法駕大駕/公卿奉引大将軍參乗屬車八十一乗)
(法駕公卿不在鹵簿中惟京兆尹執金吾/長安令奉引侍中參乗屬車三十六乗也)女子百户牛
酒(按封禪書云百户牛一頭酒十石樂産/云婦人無夫或無子不霑爵故賜之也)酺五日(説文/云酺)
(王者布徳大飲酒也出錢為醵出食為酺又/按趙武靈王滅中山酺五日是其所起也)陽信侯(韋/昭)
(云勃/海縣)嗛志(按嗛者不滿之意也未有嗛志言天/下皆志不滿也漢書作􁀙志安也)謂天下
何(言何以謂/於天下也)其安之(其發聲也安者徐/也言徐徐且待也)有天下者莫長
焉用此道也(言古之有天下者無長於立子故云莫長/馬用此道者用殷周立子之道故安治千)
(有餘/嵗也)更議不宜(言不宜更/别議也)諸侯皆同姓(謂帝之子為諸/侯王皆同姓姓)
(生也言皆同母生/故立太子母也)壯武(韋昭云/膠東縣)清郭(按表駟鈞封鄔侯/不同者葢後徙封)
(於鄔鄔屬/鉅鹿郡)樊侯(韋昭云樊/東平之縣)􁃊然(蘇林云寢視不安之貌/葢近其意餘説皆疎音)
(下板/反)見馬遺財足(遺猶留也財古字與纔同言大僕/見在之馬今留纔足充事而已也)傳
置(按廣雅云置驛也續漢書云驛馬三十里一置故樂/産亦云傳置一也言乗傳者以傳次受名乗置者以)
(馬取匹傳音丁戀反如淳云律四馬髙足為傳置四馬/中足為馳置下足為乗置一馬二馬為軺置如置急者)
(乗一馬/曰乗也)誹謗之木(按尸子云堯立誹謗之木誹音非亦/音沸韋昭云慮政有闕失使書於此)
(堯時然也後代因以為飾今/宫外橋梁頭四植木是也)注交午柱(鄭𤣥注禮云一/縱一横為午以)
(木貫表柱四出即令之華表崔浩以為木貫表柱四出/名桓陳楚俗桓聲近和又云和表則華與和又相訛耳)
相謾(韋昭云謾相抵讕也説文云謾欺也謂初/相約共行祝後相欺誑中道而止之也)銅虎符
(漢儀銅虎符發兵長六寸竹使符出入徵發説文云分/符而合之小顔云右留京師左與之古今注云金虎符)
(銀錯書之張晏云/銅取其同心也)甘泉(應劭云宫名在雲陽一名林光/臣瓚云甘泉山名林光秦離宫)
(名又顧氏按邢承西征賦注云甘泉水名今/按葢因地有甘泉以名山則山水皆通也)祁侯賀(漢/書)
(音義祁音遲賀姓繒/繒古國夏同姓也)淮南王(名安阜/陵侯也)衡山王(名勃安/陽侯也)廬
江王(名賜周/陽侯也)淳于公(名意為齊太倉令/故謂之倉公也)女緹縈(緹音啼/鄒氏音)
(體/非)肉刑三(韋昭云斷趾黥劓之屬崔浩漢律序云文帝/除肉刑而宫不易張斐注云以淫亂人族序)
(故不/易也)右賢左戚(劉徳云先/賢後親也)祝釐(音僖/福也)五徳(五行之徳帝/王相承傳易)
(終而復始故云終始/傳五徳事傳音轉也)更為元年(按秦本紀惠文王十四/年更為元年又汲冢竹)
(書魏惠王亦有後元當取法於此又按/封禪書以新垣平候日再中故改元也)四荒(顧𦙍按爾/雅孤竹北)
(户西王母日下/謂之四荒也)結軼(鄒氏音逸又音轍漢書作轍顧氏/按司馬彪云結謂車轍回旋錯結)
(之/也)元元(戰國策云制海内子元元非兵不可髙誘注云/元元善也又按姚察云古者謂人云善人也因)
(善為元故云黎元其言元元者非一人也顧野王/又云元元猶喁喁可憐愛貌未安其説聊記異也)中大
夫令勉(裴駰按表景帝改衛尉為中大夫今則中大夫/令是官號勉其名後此官改為光禄勲虞世南)
(以此稱中大夫令是史家追書耳顔遊秦以令是姓/勉是名為中大夫據風俗通令姓令尹子文之後也)句
注(伏儼音俱/包愷音鉤)細栁(桉三輔故事細栁在直城門外阿房/宫西北維又匈奴傳云長安西細栁)
(則如淳云在/渭北非也)倉庾(郭璞注云庾/倉無屋也)注胡公(胡公名廣後漢/太尉作漢官解)
(詁/也)賣爵(崔浩云富人欲爵貧/人欲錢故聴賣買也)露臺(顧氏按新豐南驪山/上猶有臺之舊趾也)
注漢語作跣(漢語是書名/荀爽所作也)已下(謂柩已/下於壙)大紅(劉徳云紅/亦功也男)
(功非一故以功力為字而女工惟在於絲/故以糸工為字三十六日以日易月故也)復土(音伏謂/穿壙出)
(土下棺已而填之即以為墳/故云復土復反還也音福)内史卒(按百官表云内史/掌理京師之官也)
(景帝更名/京兆尹也)霸陵(霸是水名水經於山亦/曰霸山即芷陽地也)武徳文始五行
之舞(應劭云禮樂志文始舞本舜韶舞髙祖更名文始/示不相襲五行舞本周武舞秦始皇更名五行舞)
(按今言秦武德文始五行之舞者其樂總象武王樂言/髙祖以武定天下也既示不相襲其作樂之始先奏文)
(始以羽籥衣文繡居先次即奏五行五/行武舞執干戚而衣有五行之色也)
孝景本紀第十一
蕭何孫係(漢書亦作係鄒誕本作徯又按漢書功臣表/及蕭何傳皆云封何孫嘉疑其人有二名也)
二十而得傅(音附荀悦云傅正卒也小顔/云舊法三十三而傅今改也)孝文太后崩
(薄太后也亦𦵏芷/陽西曰少陵也)廣川長沙王(廣川王彭祖長沙王發/皆景帝子遣就國也)
祋祤(鄒誕生上音都會反下/音羽又丁括反祤音詡)燔雒陽(雒陽漢書作淮陽/災故徙王於魯也)
齊王将廬(悼惠王之孫齊襄/之子廬漢書作閭)燕王嘉皆薨(劉澤/之子)用傳出
入(傳音丁戀反/如今之過所)平陸侯禮(韋昭云平陸西河縣禮/即向之從曾祖王父也)作陽
陵(景帝豫作夀陵也按趙系家趙肅/侯十五年起夀陵後代遂因之也)王太后為皇后(系/家)
(太后槐里人父仲兄信封葢/侯后故金氏妻女弟姁兒也)周苛(周昌/之兄)注故封其子(韋/昭)
(云張尚子當居趙夷吾子/周建徳子横王悍子棄也)軍東都門(按三輔黄圖云東/出北第一門曰宣)
(平門外曰/東都門)典客為大行(韋昭云大行官名秦時云典客/景帝初改云大行後更名大鴻)
(臚武帝因而不改故漢書景紀有大鴻臚百官表又云/武帝改名大鴻臚鴻聲也臚附皮以言其掌四夷賔客)
(若皮臚之在外附於身也復有大行令諸侯薨大鴻臚/奏諡列侯薨則大行奏誄按此大行令即鴻臚之屬官)
(也/)注九儀(按鄭𤣥曰命者五謂公侯伯子/男爵者四孤卿大夫士是九也)置左右内(主/天)
(下之私財物曰少/内少内屬大内也)綰為丞相(姓衛/也)令徒𨽻衣七緵布(七/緵)
(葢今七升布言其/麄故令衣之也)止馬舂(止人為馬舂粟/為嵗不登故也)月貫天廷中
(天廷即龍星右角也按石氏星傳/曰龍在左角曰天田右角曰天廷)封皇太后弟蚡(蚡音/扶粉)
(反按外戚世家皇太后母臧氏初嬪王氏/生子信而寡更嫁長陵田氏生蚡及勝也)諸侯以弱(主/父)
(偃上言今天子下推恩之令令諸侯各/得分邑其子弟於是遂弱卒以安也)
孝武本紀第十二
孝武皇帝(裴駰云大史公自序云作今上本紀又其序/事皆云今上今天子今或言孝武皇帝者悉)
(後人所/定也)注武紀褚先生補作(按褚先生補史記合集武/帝事以編年今止取封禪)
(書補之信其才之薄也又張晏云褚先生潁川人仕元/成間韋稜云褚顗家傳褚少孫梁相褚大弟之孫宣帝)
(代為博士寓居于沛事大儒王式號為/先生續太史公書阮季緒亦以為然也)景帝中子(按景/十三)
(王傳廣川王已上皆是武帝兄是自河間/王徳以至廣川凡有八人則武帝弟兄也)薦紳(上音搢/搢挺也)
(言挺笏於紳帶之間事出禮内則今作薦者古/字假借耳漢書作縉紳臣瓚云縉赤白色非也)立明堂
城南(城南長安城南門外也按闗中記云/明堂在長安城門外杜門之西也)蹏氏觀(徐廣/音蹄)
(鄒誕音斯又/音蹄觀名也)先後宛若(鄒誕音二字並去聲即今妯娌/也孟康以兄弟妻相謂也韋昭)
(云先謂姒後謂/娣也宛音寃)平原君(按徐云武帝外祖/母則是臧兒也)祠竈(如淳云/祠竈可)
(以致福按禮竈者老婦之祭盛於盆尊於瓶説文周禮/以竈祠祝融淮南子炎帝作火官死為竈神司馬彪注)
(莊子云浩竈神也如美/女衣赤李江範音浩也)武安侯(服䖍云田蚡也韋昭/云武安屬魏郡也)安
期生(服䖍曰古之真人按列仙傳云安期生/琅邪人賣藥東海邊時人皆言千嵗也)齊為黄金
(齊音/劑)亳人薄誘忌(亳山陽縣名姓謬名忌居亳故下稱/薄忌此文則作薄字而謬又誤作誘)
(矣/)天神貴者太一(按樂汁微圖云紫微宫北極天一太/一宋均以為天一太一北極之别名)
(春秋緯紫宫天皇/曜魄寶之所理也)其佐曰五帝(河圖云蒼帝神名/靈威仰之屬也)為皮
幣(按食貨志皮幣以白鹿皮方尺縁以繢以薦璧得以/黄金一斤代之又漢律皮幣率鹿皮方尺直黄金一)
(斤/)造白金(按食貨志曰金/三品各有差也)一角獸若麃然(音步交反韋/昭曰體若麕)
(而一角春秋所謂有麕而角何也楚人謂麋為麃又周/書王會云麃者若鹿爾雅云麋大鹿也牛尾一角郭璞)
(云漢武一角獸若/麃謂之麟是也)柏梁(服䖍云用梁百頭按今字皆作/柏三輔故事云臺髙二十丈用)
(香柏為殿/香聞十里)銅柱承露(三輔故事曰建章宫承露盤髙三/十丈大七圍以銅為之上有仙人)
(掌承露和玉屑飲之故張衡賦曰立/修莖之仙掌承雲表之清露是也)鼎湖(按鼎湖縣名/屬京兆後屬)
(𢎞農昔黄帝採首陽山銅鑄鼎於湖曰鼎湖即/今之湖城縣也韋昭云以為近宜春亦甚疎也)游水發
根(顔師古以游水姓發根名葢或因水為姓/服䖍亦曰發根人姓字或曰發樹根者也)太史公(韋/昭)
(云談司馬遷之父也説者以談為太史公失之矣史記/多稱太史公遷外孫楊惲稱之也姚察按遷傳亦以談)
(為太史公非惲所加又按虞喜志林云古者主天官皆/上公自周至漢其職轉卑然朝會坐位猶居公上尊天)
(之道其官屬仍以舊名尊而稱公公名當起於此故如/淳云太史公位在丞相上天下郡國計書先上太史公)
(副上丞相其義是也而桓譚新論以為太史公造書書/成示東方朔朔為平定因署其下太史公者皆朔所加)
(之者/也)脽丘(音誰漢舊儀作葵丘者葢/河人呼誰與葵同故耳)侵尋於太山矣(侵/尋)
(即浸淫也故晉灼云遂往之意也小顔云侵淫漸染之/義葢尋淫聲相近假借用耳師古叔父遊秦亦解漢書)
(故稱師古/為小顔也)樂成侯(韋昭云河間縣按郊祀志樂成侯/登而徐廣據表姓丁名義未詳)羨
門(韋昭云仙人應/劭云名子喬)而大通焉(韋昭云言大能通天意故/封之樂通樂通在臨淮髙)
(平縣/也)斥車馬(孟康云斥不用/之車馬是也)掊視(説文掊抱也/音步溝切)母欵識
(韋昭云欵刻也/按識猶表識也)中山(此山在馮翊谷口縣西近九嵕山/土人呼為中山河渠書韓使水工)
(鄭國説秦鑿涇水/自中山西即此山)晏温(如淳云三輔俗謂日出清濟為/晏晏而溫故曰晏温許慎注淮)
(南子云晏/無雲也)不虞不驁(毛傳云虞譁也姚氏按何承天云/虞當為吳音洪霸反又説文以吳)
(一口大言也此作虞者與吳聲相近故假/借也或者本文借此虞為歡娛字故也)鬼臾區(鄭氏/云黄)
(帝佐也李奇曰黄帝時諸侯本作/申區者非藝文志作鬼容區者也)所謂寒門者谷口也
(服䖍云黄帝所仙之處也小顔云谷中山之谷口漢時/為縣今呼為冶谷去甘泉八十里盛夏凜然故曰寒門)
(谷口/也)三垓(垓重也言為三重壇也鄒/氏云一作階言壇堦三重)用事八神(按韋昭/八神謂)
(天地隂陽日月星辰主四時主之屬今按郊祀志一曰/天主祠天齊二曰地主祠太山梁父三曰兵主祠蚩尤)
(四曰隂主祠三山五曰陽主祠之罘六曰月主祠/之萊山七曰日主祠盛山八曰四時主祠琅邪也)昔大
帝神鼎一(顔師古以太帝即太昊伏/犧氏以在黄帝之前故也)鬺烹(言鼎以烹牲/而響嘗也鬺)
(字又作觴字音殤漢書郊祀志云鼎空足曰/鬲以象三徳鬲音歴謂足中不實者名之也)上雍(以雍/地形)
(髙故/云上)龍垂胡􁐠(顔師古云胡謂項下垂肉也􁐠其毛/也故童謡曰何當為君鼓龍胡是也)醴
進(音進漢書作進顔師古云具俎豆酒醴而/進之一曰進謂雜物之具所以加禮也)為餟食(餟/音)
(竹芮反謂聯續而祭之漢志/作□古字通説文云餟祭酹)祭月以羊彘特(特一牲也/言若牛若)
(羊若彘止/一特也)奉瑄玉(音宣璧大/六寸也)泰帝使素女(亦謂太/昊也)射牛
(天子射牛示親/祭也事見國語)及箜篌瑟(應劭云武帝始令樂人侯調/作聲圴圴然命曰箜篌侯其)
(姓/也)草封禪儀(儀見應劭/漢官儀也)見星出如瓠(按郊祀志云填星/出如瓠故顔師古)
(以徳姓即鎮星也今按此紀唯言徳星則/徳星嵗星也嵗星所在有福故曰徳星也)夀星仍出(夀/星)
(南極老人星也見則/天下理安故言之也)信星昭見(信星鎮星也信屬土曰/鎮星則漢志為徳星也)
宿留(音秀溜宿留遲待之意若依字讀/則言宿而留亦是有所待並通也)還至瓠子(瓠子/決河)
(名蘇林曰在甄城南濮/陽北廣百步深五丈)自臨塞決河(按河渠書武帝自/臨塞決河将軍已)
(下皆負/薪也)沉祠而去(按沉白馬祭河決於是/作瓠子歌見河渠書)乃作通天臺
(漢書作通天臺於甘泉宫按漢書舊儀臺/髙三十丈去長安二百里望見長安城也)甘泉更置前
殿(姚氏按揚雄云甘泉本因秦離宫既奢泰武帝増通/天臺迎風宫近則有洪崖儲胥逺則石闗封巒鳷鵲)
(露寒棠黎等觀又有髙華温徳觀曽成宫/白虎走狗天梯瑶臺仙人弩法相思觀)芝生殿房中
(按生芝九莖於/是作芝房歌)公玉帶(玉或作肅公玉姓帶名姚氏按/風俗通齊湣王臣有公玉冉其)
(後也音語録反三輔決録云杜陵有玉氏音肅説文以/為從玉音畜牧之畜今讀公玉與決録音同然二姓單)
(複有異單姓者肅後漢/司徒玉况是其後也)命曰崑崙(玉帶明堂圖中為複/道有樓從西南入名)
(其道曰崑崙言其似崑崙山/之五城十二樓故名之也)泰元神筴(按薦饗之辭言/天授皇帝泰元)
(神筴周而復始又按上黄帝得寶鼎神筴則太古/上皇創厯之號故此云太元神筴周而復始也)冀至
殊庭焉(冀漢書作幾幾近也冀望也亦通服䖍曰蓬/萊出仙人殊庭者異也言入仙人異域也)其
東則鳳闕(三輔黄圖云武帝營建章起鳳闕髙三十五/丈闗中記一名别風言别四方之風西京賦)
(曰閶闔之内别風嶕嶤是也三輔故事云北/有圜闕髙二十丈上有銅鳳皇故曰鳳闕也)其西則唐
中(如淳云詩云中唐有甓鄭𤣥曰唐堂庭也爾雅以廟/中路謂之唐西京賦曰前開唐中彌望廣象是也)
龜魚之屬(三輔故事云殿北海池北岸有石魚長二/丈廣五尺西岸有石龜二枚各長六尺)其
南則玉堂(漢武故事玉堂基與未/央前殿等去地十二丈)乃立神明臺(漢宫闕/疏云臺)
(髙五十丈上有九宫常/置九天道士百人也)井幹樓(闗中記宫北有井幹臺/髙五十丈積木為樓言)
(築累萬木轉相交架如井幹司馬彪注莊子云井幹井/䦨也又崔譔云井以四邊為幹猶築牆之有楨幹又諸)
(本多作幹一本作榦/音説文云幹非橋)木耦馬(一音偶孟云寓寄龍形于/木又姚氏云寓假也以言)
(假木龍馬一駟非寄/生龍馬形於木也)赤星五寛舒之祠官(赤星即上靈/星祠也靈星)
(龍左角其色赤故曰赤星五者太一也三一也/冥羊也馬行也赤星也凡五並祠官寛舒領之)凡六祠
(謂五者之外有正太/一后土祠故六也)
　
　
　
　
　
　
　
　
　史記索隠卷四
