
　資治通鑑巻一百七十二　宋　司馬光　撰
　　　　　　　　　　　　　　胡三省　音註
　陳紀六(起旃䝉協洽盡柔/兆涒灘凡二年)
　　高宗宣皇帝中之上
太建七年春正月辛未上祀南郊　癸酉周主如同州
　乙亥左衛將軍樊毅克潼州(五代志下邳郡夏丘縣/梁後齊置潼州治取慮)
(城潼/音童)　齊主還鄴(去年二月齊主如晉陽討思好/尋已還鄴八月復如晉陽今還)　辛
巳上祀北郊(陳制亦以間歳正月上辛用特牛一祀天/地於南北二郊間嵗者一嵗祀南郊一嵗)
(祀北/郊也)　二月丙戍朔日有食之　戊申樊毅克下邳髙
柵等六城(地形志下邳郡有柵淵縣武/定八年分宿豫置柵楚格翻)　齊主言語澁
呐不喜見朝士自非寵私昵狎未嘗交語(澁色立翻不/滑順也呐女)
(劣翻聲不出也趙文子其言呐呐不能/出諸口喜許既翻朝直遥翻昵尼質翻)性懦不堪人視
(所謂弱顔也懦乃/卧翻又奴亂翻)雖三公令録奏事(令尚書令録/録尚書事)莫得
仰視皆略陳大指驚走而出承世祖奢㤗之餘(齊主之/父廟號)
(世/祖)以為帝王當然後宫皆寳衣玉食一裙之費至直萬
匹競為新巧朝衣夕弊(朝衣於/既翻)盛脩宫苑窮極壯麗所
好不常數毁又復(好呼到翻下/同數所角翻)百工土木無時休息夜
則然火照作寒則以湯為泥鑿晉陽西山為大像一夜
然油萬盆光照宫中(晉陽/宫也)每有災異㓂盗不自貶損唯
多設齋以為脩徳(後之有天下/者可以鍳矣)好自彈琵琶為無愁之
曲近侍和之者以百數民間謂之無愁天子(五代志帝/倚絃而歌)
(别採新聲為無愁曲音韻窈窕極於哀思使胡兒閹䆠/軰齊唱和之曲終樂闋無不殞涕雖行幸道路或時馬)
(上奏之樂往哀來竟/以亡國和戸卧翻)於華林園(鄴都有華林/園華如字)立貧兒村
帝自衣藍縷之服行乞其間以為樂(衣服穿弊如懸鶉/者為藍縷衣於既)
(翻下人衣同/樂盧各翻)又冩築西鄙諸城使人衣黒衣攻之帝自
帥内參拒鬬(寫築者寫諸城之形而築以象之黒衣者/象周之戎衣内參者諸閹宦也帥讀曰率)
寵任陸令萱穆提婆髙阿那肱韓長鸞等宰制朝政宦
官鄧長顒陳徳信胡兒何洪珍等並參預機權(朝直遥/翻顒魚)
(容/翻)各引親黨超居顯位官由財進獄以賄成競為姦謟
蠧政害民舊蒼頭劉桃枝等皆開府封王其餘宦官胡
兒歌舞人見鬼人官奴婢等濫得富貴者殆將萬數庶
姓封王者以百數開府千餘人儀同無數領軍一時至
二十人侍中中常侍數十人乃至狗馬及鷹亦有儀同
郡君之號有鬬雞號開府皆食其幹禄(魏齊官制凡禄/各以品秩為差)
(官一品每嵗禄八百匹二百匹為一秩從一品七百匹/一百七十五匹為一秩二品六百匹一百五十匹為一)
(秩從二品五百匹一百二十五匹為一秩三品四百匹/一百匹為一秩從三品三百匹七十五匹為一秩四品)
(二百四十匹六十匹為一秩從四品二百匹五十匹為/一秩五品一百六十匹四十匹為一秩從五品一百二)
(十匹三十匹為一秩六品一百匹二十五匹為一秩從/六品八十匹二十匹為一秩七品六十匹十五匹為一)
(秩從七品四十匹十匹為一秩八品三十六匹九匹為/一秩從八品三十二匹八匹為一秩九品二十八匹七)
(匹為一秩從九品二十四匹六匹為一秩禄率一分以/帛一分以粟一分以錢幹出所部之人一幹輸絹十八)
(匹幹身/放之)諸嬖倖朝夕娛侍左右(嬖卑義翻/又博計翻)一戱之費動
踰巨萬既而府藏空竭(藏徂/浪翻)乃賜二三郡或六七縣使
之賣官取直由是為守令者率皆富商大賈(守音狩/賈音古)競
為貪縱民不聊生(史極言齊氏政亂以啟敵國兼并之/心又一年而齊亡有天下者可不以)
(為鑒乎書名通/鑑豈茍然哉)周高祖謀伐齊命邊鎭益儲偫加戍卒
(偫直/里翻)齊人聞之亦増脩守禦柱國于翼諌曰疆場相侵
互有勝負徒損兵儲無益大計不如觧嚴繼好使彼懈
而無備然後乗間出其不意(好呼到翻懈古隘翻間/古莧翻下間隙乗間同)一舉
可取也周主從之韋孝寛上疏陳三䇿(上時/掌翻)其一曰臣
在邉積年頗見間隙不因際㑹難以成功是以往嵗出
軍徒有勞費功績不立由失機㑹(周主保定初再伐齊/攻并州圍洛陽趣懸)
(瓠出斬闗皆無功事見一百六十九巻世祖天嘉四年/五年争宜陽争汾北事見一百七十巻太建元年至三)
(年/)何者長淮之南舊為沃土陳氏以破亡餘燼猶能一
舉平之(曰破亡餘燼者言陳氏承梁元帝江陵破亡之/後收合餘燼再立國於江南燼徐刅翻火餘燭)
(餘曰/燼)齊人厯年赴救䘮敗而返(事見上巻五年/六年䘮息浪翻)内離外
叛計盡力窮讎敵有舋不可失也(左傳鬬伯比曰讎有/釁不可失也舋與釁)
(同宇文髙氏/世為讎敵)今大軍若出軹關方軌而進(五代志軹闗/在河内郡王)
(屋縣周師若自軹關出險趨/鄴前無阻隘可以方軌横行)兼與陳氏共為掎角(欲約/陳共)
(攻之左傳譬如捕鹿晉人角之諸戎掎/之角者當其前掎者掎其後掎居綺翻)并令廣州義旅
出自三鵶(魏永安中置廣州於魯陽魏分東/西廣州西屬三鵶谷在魯陽界)又募山南
驍鋭㳂河而下(周都長安以褒漢荆襄/為山南驍堅堯翻下同)復遣北山稽胡
絶其并晉之路(稽胡南匈奴之餘種㪚在河東西河郡/界阻山而居在長安北復扶又翻并卑)
(經/翻)凡此諸軍仍令各募關河之外勁勇之士厚其爵賞
使為前驅(關河之外指齊境而言/欲募其土人以為郷導)岳動川移雷駭電激
百道俱進並趨虜庭(趨七/喻翻)必當望旗奔潰所向摧殄一
戎大定實在此機(武王伐紂一戎/衣而天下大定)其二曰若國家更為
後圖未即大舉宜與陳人分其兵勢三鵶以北萬春以
南(萬春地名新唐志武徳五年析龍門置萬春縣盖以/舊地名名縣也三鵶以北萬春以南韋孝寛袤指周)
(東北之境舉/两端而言)廣事屯田預為貯積(貯直/呂翻)募其驍悍立為
部伍(悍侯旰翻/又下罕翻)彼既東南有敵戎馬相持(謂齊人與陳/人為敵也)
我出竒兵破其疆場(場音/亦)彼若興師赴援我則堅壁清
野待其去逺還復出師(復扶/又翻)常以邉外之軍引其腹心
之衆我無宿春之費(莊子適百里/者宿舂糧)彼有奔命之勞(左傳/申公)
(巫臣遺楚令尹子重司馬子反書曰吾必使汝疲於/奔命以死於是導吳伐楚子重子反一嵗七奔命)一
二年中必自離叛且齊氏昏暴政出多門鬻獄賣官唯
利是視荒滛酒色忌害忠良闔境嗷然不勝其弊(闔戸/臘翻)
(勝音/升)以此而觀覆亡可待然後乗間電掃事等摧枯(間/古)
(莧/翻)其三曰昔句踐亡吳尚期十載(左傳伍員曰越十年/生聚十年教訓二十)
(年之外吳其為沼乎此言十載以教訓/言之也句音鉤踐慈演翻載作亥翻)武王取紂猶煩
再舉(史記武王三年䘮畢觀兵孟津諸侯不期而㑹者/八百皆曰紂可伐武王曰汝未知天命乃還師三)
(年紂滛暴日甚武王告諸侯曰殷/有重罪不可不伐遂復伐紂㓕之)今若更存遵養(詩周/頌於)
(鑠王師遵養時晦毛傳云遵率養取晦昩也鄭箋云文/王率殷之叛國以事紂養是晦昧之君以老其惡自是)
(説者悉祖其/義故云然)且復相時(左傳相時而動無累後/人復扶又翻相息亮翻)臣謂宜
還崇鄰好申其盟約安民和衆通商惠工蓄鋭養威觀
舋而動斯乃長䇿逺馭坐自兼并也(好呼到翻通商惠/工左傳語自古以)
(來謀臣智士陳三䇿者其上䇿率非常人所能行中䇿/亦必度其才足以行之然後能聽而用之通鑑盖謂于)
(翼韋孝寛所/見略同也)書奏周主引開府儀同三司伊婁謙入内
殿(伊婁虜複姓拓㧞之興於代北/也獻帝以其次弟為伊婁氏)從容謂曰朕欲用兵
何者為先對曰齊氏沈溺倡優耽昏麯糵(從七容翻沈/持林翻倡音)
(昌糵魚/列翻)其折衝之將斛律明月已斃於讒口(事見上巻/四年將即)
(亮/翻)上下離心道路以目(道路以目本周語言道/路以目相視而不敢言)此易取
也(易以/豉翻)帝大笑(喜其所見/與已同)三月丙辰使謙與小司㓂元
衛聘於齊以觀舋(為周㓕齊張本帝考異曰謙傳作拓/㧞偉今從周書  紀  余按伊婁與)
(拓㧞同所自出而各為氏則伊/婁謙本傳作拓㧞不為無据)　丙寅周主還長安(自/同)
(州還還從宣/翻又音如字)　夏四月甲午上享太廟　監豫州陳桃
根得青牛獻之(監工/衘翻)詔遣還民又表上織成羅文錦被
各二百首(上時/掌翻)詔於雲龍門外焚之　庚子齊以中書
監陽休之為尚書右僕射　六月壬辰以尚書右僕射
王瑒為左僕射(瑒雉杏翻/又音暢)　甲戍齊主如晉陽　秋七
月丙戍周主如雲陽宮大將軍揚堅姿相竒偉(堅為人/龍顔額)
(有五柱入頂目光外射有文在手曰王/長上短下沈深嚴重相息亮翻下同)畿伯下大夫長
安來和(畿伯周置屬大司徒杜佑曰周地官之屬每/方畿伯中大夫也毎縣小畿伯則下大夫)嘗
謂堅曰公眼如曙星無所不照當王有天下(曙星向曉/之星其光)
(閃爍曙常恕/翻王于况翻)願忍誅殺(盖以其姿相殺氣重也後堅之/簒内夷宇文外翦尉遲迥檀譲)
(王謙死者不可勝/數人固有相乎)周主待堅素厚齊王憲言於帝曰普
六茹堅相貎非常(堅父忠從周太祖屡有/戰功賜姓普六茹氏)臣每見之不
覺自失恐非人下請早除之帝亦疑之以問來和和詭
對曰隨公止是守節人可鎭一方若為將領陳無不破
(言不以實曰/詭將即亮翻)丁卯周主還長安先是周主獨與齊王憲
及内史王誼謀伐齊(先悉/薦翻)又遣納言盧韞(周保定四年/改宗伯為納)
(言/)乗馹三日詣安州總管于翼問䇿(馹人質翻驛𫝊也/周置安州於安陸)
餘人皆莫之知丙子始召大將軍以上於大徳殿告之
丁丑下詔伐齊以柱國陳王純滎陽公司馬消難鄭公
逹奚震為前三軍總管(難乃/旦翻)越王盛周昌公侯莫陳崇
(侯莫陳崇已死於保定三年此/又一侯莫陳崇也不則崇字誤)趙王招為後三軍總管
齊王憲帥衆二萬趨黎陽(帥讀曰率下/同趨七喻翻)　隨公楊堅廣
寧公薛迥將舟師三萬自渭入河(將即/亮翻)梁公侯莫陳芮
帥衆二萬守太行道(太行道在河陽北守之欲以/斷并冀殷定之兵行戸剛翻)申公
李穆帥衆三萬守河陽道(自河隂北渡河為河陽周主/將攻河陽洛陽守之以斷其)
(相往/來)常山公于翼帥衆二萬出陳汝(盖令于翼自安州/出陳汝自齊王憲)
(以下皆指授諸/將所出之道)誼盟之兄孫震武之子也(王盟逹奚武/皆周初功臣)
周主將出河陽内史上士宇文㢸曰(㢸音/弼)齊氏建國於
今累世雖曰無道藩鎭之任尚有其人今之出師要須
擇地河陽衝要精兵所聚盡力攻圍恐難得志如臣所
見出於汾曲戍小山平(汾曲汾水/之曲也)攻之易㧞用武之地
莫過於此(易以/䜴翻)民部中大夫天水趙煚曰(民部盖屬大/司徒煚俱永)
(翻/)河南洛陽四靣受敵縱得之不可以守請從河北直
指太原(此即出蒲晉抵晉陽路其/後周主再舉卒出於此)傾其巢穴可一舉而
定遂伯下大夫鮑宏曰(遂伯盖髣髴周官遂師之職杜/佑曰周地官之屬有左右遂伯)
(中大夫也小遂伯則/下大夫毎鄉一人)我彊齊弱我治齊亂何憂不克(治/直)
(吏/翻)但先帝往日屢出洛陽(先帝謂/宇文泰)彼既有偹每有不㨗如
臣計者進兵汾潞(汾潞謂汾川潞川鮑宏欲/出師以攻平陽上黨也)直掩晉陽
出其不虞(不虞謂不備也虞慮也度/也測也三者所及則為備)似為上䇿周主皆
不從(周主盖欲淺攻以觀舋觀其/再舉所以告羣臣者可知)宏泉之弟也(鮑泉事/梁元帝)
(江陵破/宏入闗)壬午周主帥衆六萬直指河隂楊素請帥其父
麾下先驅周主許之(楊素父敷死事見一百七/十巻太建三年帥讀曰率)　八月
癸卯周遣使來聘　周師入齊境禁伐樹踐稼犯者皆
斬丁未周主攻河隂大城㧞之齊王憲㧞武濟(武濟城/名周武)
(王伐紂由此濟/河故以名城)進圍洛口(洛水入河之/口於此置城)㧞東西二城縱
火焚浮橋橋絶齊永橋大都督太安𫝊伏自永橋夜入
中潬城周人既克南城圍中潬二旬不下(河陽有三城/南城北城中)
(潬是也永橋地近三城按懐縣有永橋鎮懐縣隋唐為/懐州武德縣宋白日隋大業十一年移脩武縣於永橋)
(即今武陟縣潬徒旱翻水中沙/曰潬地形志朔州有太安郡)洛州刺史獨孤永業守
金墉周主自攻之不克永業通夜辦馬槽二千周人聞
之以為大軍且至而憚之九月齊右丞高阿那肱自晉
陽將兵拒周師(癸考異曰北齊書云閏月己丑案是月/  丑朔無己丑又下有庚辰盖誤也)
至河陽㑹周主有疾辛酉夜引兵還(還音旋/又如字)水軍焚其
舟艦(河水迅急泝流西歸追兵且至故/焚其舟艦由陸道退還艦戸黯翻)𫝊伏謂行臺乞
伏貴和曰周師疲弊願得精騎二千追擊之可破也貴
和不許齊王憲于翼李穆所向克㨗降㧞三十餘城(降/者)
(迎降㧞者以兵力攻/㧞降戸江翻下同)皆棄而不守唯以王藥城要害令
儀同三司韓正守之正尋以城降齊戊寅周主還長安
　庚辰齊以趙彦深為司徒斛阿列羅為司空(斛阿列/虜三字)
(姓/)　閠月車騎大將軍吳明徹將兵擊齊彭城壬辰敗
齊兵數萬於呂梁(敗補/邁翻)　甲午周主如同州　冬十月
己巳立皇子叔齊為新蔡王叔文為晉熈王　十二月
辛亥朔日有食之　壬戍以王瑒為尚書左僕射(瑒雉/杏翻)
(又音/暢)太子詹事吳郡陸繕為右僕射　庚午周主還長
安
八年春正月癸未周主如同州辛卯如河東涑川(杜預/曰涑)
(永出河東聞喜縣西南/至蒲坂入河涑音速)甲午復還同州　甲寅齊大赦
　乙卯齊主還鄴(去年六月如/晉陽今還)　二月辛酉周主命太
子廵撫西土因伐土谷渾(吐從暾入/聲谷音浴)上開府儀同大將
軍王軌(建徳四年改驃騎大將軍開府儀同三司為/開府儀同大將軍仍増上開府儀同大將軍)宮
正宇文孝伯從行軍中節度皆委二人太子仰成而已
(仰如字又/五亮翻)　齊括雜戸未嫁者悉集(魏虜西凉之人沒/入名為𨽻戸魏武)
(入關𨽻戸皆在東魏後齊因之仍供/厮役周平齊乃悉放諸雜戸為百姓)有隱匿者家長坐
死(長知/两翻)　壬申以開府儀同三司吳明徹為司空　三
月壬寅周主還長安夏四月乙卯復如同州　己未上
享太廟　尚書左僕射王瑒卒(卒考異曰陳書庚寅瑒/  案長厯是月己酉朔)
(無庚寅/陳書誤)　五月壬辰周主還長安　六月戊申朔日有
食之　辛亥周主享太廟　初太子叔寳欲以左戸部
尚書江總為詹事(按五代志梁置吏部祠部度支左戸/都官五兵等六尚書陳因梁制此盖)
(左戸也/部字衍)令管記陸瑜言於吏部尚書孔奐奐謂瑜曰江
有潘陸之華(晉惠帝為太子潘岳/陸機皆為東宫官)而無園綺之實(園公/綺里)
(季羽翼漢太子盈/高帝遂不易太子)輔弼儲宫竊有所難太子深以為恨
自言於帝帝將許之奐奏曰江總文華之士今皇太子
文華不少(少詩/沼翻)豈藉於總如臣所見願選敦重之才以
居輔導之職帝曰即如卿言誰當居此奐曰都官尚書
王廓世有懿徳識性敦敏可以居之太子時在側乃曰
廓王㤗之子不宜為太子詹事(謂迴避父諱不/宜居是官也)奐曰宋
朝范曄(朝直/遥翻)即范㤗之子亦為太子詹事前代不疑太
子固争之帝卒以總為詹事(卒子/恤翻)總斆之曽孫也(江斆/湛之)
(子齊朝以風流冠/冕一時斆音效)甲寅以尚書右僕射陸繕為左僕射
帝欲以孔奐代繕詔已出太子沮之而止更以晉陵太
守王克為右僕射(更工衡翻/守音狩)頃之總與太子為長夜之
飲養良娣陳氏為女太子亟微行逰總家(亟去/吏翻)上怒免
總官　周利州刺史紀王康(五代志義城郡古晉壽也/後魏立益州世號小益州)
(梁曰黎州西魏復曰/益州又改曰利州)驕矜無度繕脩戎器隂有異謀司
録裴融諌止之康殺融丙辰賜康死　丁巳周主如雲
陽　庚申齊宜陽王趙彦深卒彦深厯事累朝常參機
近(趙彦深事齊神武已掌機宻/至後主厯事六君朝直遥翻)以温謹著稱既卒朝貴
典機宻者唯侍中開府儀同三司斛律孝卿一人而已
其餘皆嬖倖也(卒子恤翻朝直遥翻/嬖卑義翻又博計翻)孝卿羌舉之子(斛/律)
(羌舉見一百五十七/巻梁武帝大同三年)比於餘人差不貪穢　秋八月乙
卯周主還長安　周太子伐吐谷渾至伏俟城而還(伏/俟)
(城吐谷渾國都也其地即漢西海允谷鹽池在清海/西吐從暾入聲谷音浴還音旋又如字下軍還司)宫
尹鄭譯王端等(周置太子宫尹/盖即詹事之職)皆有寵於太子太子在軍
中多失徳譯等皆預焉軍還王軌等言之於周主周主
怒杖太子及譯等仍除譯等名宫臣親幸者咸被譴(還/從)
(宣翻又音如字/被皮義翻下同)太子復召譯戱狎如初譯因曰殿下何
時可得據天下太子悦益昵之(復扶又翻又音/如字昵尼質翻)譯儼之
兄孫也(亂魏朝使靈太后不/得良死者鄭儼也)周主遇太子甚嚴每朝見
(朝直遥翻/見賢遍翻)進止與羣臣無異雖隆寒盛暑不得休息以
其耆酒(耆讀/曰嗜)禁酒不得至東宫有過輙加捶撻(捶止/橤翻)嘗
謂之曰古來太子被廢者幾人餘兒豈不堪立邪(邪音/耶)
乃敕東宫官屬録太子言語動作每月奏聞太子畏帝
威嚴矯情脩餙由是過惡不上聞(上時/掌翻)王軌嘗與小内
史賀若弼言太子必不克負荷(賀若虜複姓北史云北/人謂忠貞為賀若魏孝)
(文帝以其先祖有忠貞之節遂以賀/若為氏若人者翻荷下可翻又如字)弼深以為然勸軌
陳之軌後因侍坐(坐徂/卧翻)言於帝曰皇太子仁孝無聞恐
不了陛下家事愚臣短暗不足可信陛下恒以賀若弼
有文武竒才(恒戸/登翻)亦常以此為憂帝以問弼對曰皇太
子養徳春宫(太子居東宫東方/主春故亦曰春宫)未聞有過既退軌讓弼
曰平生言論無所不道今者對揚(對揚本於𫝊説召虎/對答也揚稱也後人)
(遂以靣對敷/奏為對揚)何得乃爾反覆(爾如/此也)弼曰此公之過也太
子國之儲副豈易𤼵言事有蹉跌(易以䜴翻蹉七/何翻跌徒結翻)便至
㓕族本謂公密陳臧否(否音/鄙)何得遂至昌言(昌顯也昌/言顯言也)
軌黙然乆之乃曰吾專心國家遂不存私計向者對衆
良實非宜後軌因内宴(内宴宴於/宫中也)上壽(上時/掌翻)捋帝須曰
(捋郎括翻/須與鬚同)可愛好老公但恨後嗣弱耳先是帝問右宮
伯宇文孝伯曰吾兒比來何如(先悉薦翻/比毗至翻)對曰太子比
懼天威更無過失罷酒帝責孝伯曰公常語我云太子
無過今軌有此言公為誑矣(語牛倨翻/誑居况翻)孝伯再拜曰父
子之際人所難言臣知陛下不能割慈忍愛遂爾結舌
(孝伯此言亦不可/謂之不忠切也)帝知其意黙然乆之乃曰朕已委公
矣公其勉之王軌驟言於帝曰皇太子非社稷主普六
茹堅貎有反相(不從容而言之為/驟言相息亮翻)帝不悦曰必天命有
在將若之何楊堅聞之甚懼深自晦匿帝深以軌等言
為然(為太子得位/殺軌等張本)但漢王賛次長(長知/两翻)又不才餘子皆
㓜故得不廢(史言周武帝明於知/子而不廢太子之由)丁卯以司空吳明徹
為南兖州刺史(五代志江都郡梁置南兖州後/齊改為東廣州陳復曰南兖)齊主如
晉陽營邯鄲宫(此二事也既如晉陽又營宫於邯郸以/趙故都也其地在隋唐臨洛縣邯鄲音)
(寒/丹)　九月戊戍以皇子叔彪為淮南王　周主謂羣臣
曰朕去歳屬有疾疹(屬之欲翻疹丑刅/翻丁度曰熱病也)遂不得克平逋
㓂前入齊境備見其情彼之行師殆同兒戱况其朝廷
昏亂(朝直/遥翻)政由羣小百姓嗷然朝不謀夕天與不取恐
貽後悔前出河外直為拊背未扼其喉(謂去年河隂之/役漢婁敬曰今)
(與人闘不扼其吭而/拊其背未能全勝)晉州本髙歡所起之地(高歡起兵/晉州事始)
(見一百五十四巻梁/武帝中大通二年)鎭攝要重(攝總/持也)今往攻之彼必來
援吾嚴軍以待擊之必克然後乗破竹之勢皷行而東
足以窮其巢穴混同文軌(記曰今天下書/同文車同軌)諸將多不願
行(將即/亮翻)帝曰機不可失有沮吾軍者當以軍法裁之(沮/在)
(吕/翻)冬十月己酉周主自將伐齊(將即/亮翻)以越王盛把公亮
隨公楊堅為右三軍譙王倫大將軍竇㤗廣化公丘崇
為左三軍(廣化郡公五代志河池縣/後魏曰廣化置廣化郡)齊王憲陳王純為
前軍亮導之子也丙辰齊主獵於祁連池癸亥還晉陽
先是晉州行臺左丞張延雋公直勤敏儲偫有備(先悉/薦翻)
(偫直/里翻)百姓安業疆場無虞諸嬖倖惡而代之(場音亦嬖/卑義翻又)
(博計翻惡/烏路翻)由是公私煩擾周主至晉州軍於汾曲(汾曲/汾水)
(之曲在平陽南水經汾水南過平陽縣東又/南過臨汾縣東又屈從縣南西流是汾曲也)遣齊王憲
將兵二萬守雀䑕谷(水經汾水南過冠爵津在介休縣/西南俗謂之雀䑕谷數十里間道)
(隘水左右悉給偏梁閣道累石就路縈帯巖側或去水/一丈或高六丈上戴山阜下臨絶澗俗謂之魯般橋盖)
(通古之津隘又在今/之地險也將即亮翻)陳王純歩騎二萬守千里徑(千里/徑亦)
(當在平陽北要路之一也杜佑曰汾州/界北接太原當千里徑騎竒寄翻下同)鄭公逹奚震歩
騎一萬守統軍川(綂軍川/地闕)大將軍韓明歩騎五千守齊
子嶺(齊子嶺在/邵郡東)焉氏公尹升歩騎五千守皷鐘鎮(焉氏/讀曰)
(燕支燕平聲焉氏縣公也地形志凉州番和郡有燕支/縣因燕支山以名縣隋併入番和縣水經注教水出垣)
(縣北教山其水南厯皷鐘上峽又南流厯皷鐘川西南/有治官世人謂之鼓鐘城山海經曰鼓鐘之山帝臺之)
(所以觴百神即是山也/垣縣後魏於此置邵郡)凉城公辛韶歩騎五千守蒲津
關(此凉城郡公也後魏立凉城郡於漢沃陽縣鹽澤北/七里池西有舊城俗謂之凉城郡取名也按後魏自)
(六鎮反亂此地皆棄之不能有後周特取郡名以封爵/耳漢魏以後五等之封皆無實土其來乆矣蒲津關在)
(蒲坂因津濟處以立關漢書/武帝元封六年立蒲津關)趙王招歩騎一萬自華谷
攻齊汾州諸城(水經涑水出河東聞喜縣東山黍葭谷/俗謂之華谷即齊將斛律光取周汾北)
(以進築/者也)柱國宇文盛歩騎一萬守汾水關(汾水關當在/霍邑縣南臨)
(汾縣北自此以上凡言守者皆以斷齊援兵之路獨守/蒲津關者為後繼括地志汾州靈石縣有雀䑕谷汾水)
(關/)遣内史王誼監諸軍攻平陽城(監工/衡翻)齊行臺僕射海
昌王尉相貴嬰城拒守(尉紆/勿翻)甲子齊集兵晉祠(地形志/晉陽有)
(晉王/祠)庚午齊主自晉陽帥諸軍趣晉州(帥讀曰率下/同趣七喻翻)周
主日自汾曲至城下督戰城中窘急(窘巨/隕翻)庚午行臺左
丞侯子欽出降於周(降戸/江翻)壬申晉州刺史崔景嵩守北
城夜遣使請降於周王軌帥衆應之未明周將北海段
文振杖槊與數十人先登(使疏吏翻帥讀曰率/將即亮翻槊色角翻)與景嵩
同至尉相貴所㧞佩刀劫之城上鼓譟齊兵大潰遂克
晉州虜相貴及甲士八千人齊主方與馮淑妃獵於天
池　(考異曰馮淑妃傳云獵於三堆今從高阿那肱傳/余按宋白續通典嵐州静樂縣本三堆也天池亦)
(在縣/界)晉州告急者自旦至午驛馬三至右丞相髙阿那
肱曰大家正為樂(樂音/洛)邊鄙小小交兵乃是常事何急
奏聞至暮使更至(使疏/吏翻)云平陽已陷乃奏之齊主將還
淑妃請更殺一圍齊主從之(按齊主獵於祁連池癸亥/還晉陽甲子即集兵庚午)
(自晉陽帥兵趣晉州壬申晉州陷時齊主方獵於天池/馮淑妃請更殺一圍審如是則晉州陷之日齊主猶在)
(天池天池今在憲州静樂縣至晉陽一百七十餘里自/晉陽南至晉州又五百有餘里齊主既以庚午違晉陽)
(而南無緣復北至天池竊謂獵祁連池與獵天池其是/一事北人謂天為祁連故天池亦謂之祁連池通鑑稡)
(集諸書成一家言自癸亥排日書至庚午𤼵晉陽是據/北齊紀書髙阿那肱不急奏邊報是據阿那肱𫝊書請)
(更殺一圍是據馮淑妃𫝊合三者而書之不能不相牴/牾又馮淑妃傳以為獵於三堆三堆在肆州永安郡平)
(冦縣界亦/在晉陽北)周齊王憲攻㧞洪洞永安二城(二城皆在晉/州北洪洞城)
(在楊縣取城北洪洞嶺名之/永安古彘縣地隋改曰霍邑)更圖進取齊人焚橋守險
軍不得進乃屯永安使永昌公椿屯雞栖原(永昌郡公/五代志巴)
(東郡大昌縣後周置永/昌郡雞栖原在永安北)伐柏為菴以立營(菴烏含翻漢/皇甫規親入)
(菴廬廵/視三軍)椿廣之弟也癸酉齊主分軍萬人向千里徑(壬/申)
(晉州陷癸酉齊軍已向千里徑則/知晉州陷不與獵天池同日明矣)又分軍出汾水闗自
帥大軍上雞栖原(上時/掌翻)宇文盛遣人告急齊王憲自救
之齊師退盛追擊破之俄而椿告齊師稍逼憲復還救
之(復扶/又翻)與齊對陳至夜不戰(陳讀/曰陣)㑹周主召憲還(還從/宣翻)
(又如/字)憲引兵夜去齊人見柏菴在不之覺明日始知之
齊主使髙阿那肱將前軍先進仍節度諸軍(將即/亮翻)甲戍
周以上開府儀同大將軍安定梁士彦為晉州刺史留
精兵一萬鎮之十一月己卯齊主至平陽周主以齊兵
新集聲勢甚盛且欲西還以避其鋒開府儀同大將軍
宇文忻諫曰以陛下之聖武乗敵人之荒縱何患不克
若使齊得令主君臣協力雖湯武之勢未易平也(易以/䜴翻)
今主暗臣愚士無鬬志雖有百萬之衆實為陛下奉耳
軍正京兆王紘曰(時因行軍倣漢制置/軍正之官不常置也)齊失紀綱於兹
累世(世祖嗣立齊政/不綱今再世矣)天奬周室一戰而扼其喉取亂侮
亡正在今日(取亂侮亡商/仲虺之誥)釋之而去臣所未諭周主雖
善其言竟引軍還忻貴之子也(宇文貴本朔方人徙京/兆仕周為大司馬非周)
(之族/也)周主留齊王憲為後拒齊師追之憲與宇文忻各
將百騎與戰斬其驍將賀蘭豹子等(將即亮翻下同騎/竒寄翻驍堅堯翻)
齊師乃退憲引軍度汾追及周主於玉壁齊師遂圍平
陽晝夜攻之城中危急樓堞皆盡(樓城上敵樓堞城/短垣堞徒協翻)所
存之城尋仭而已(六尺為尋/七尺為仭)或短兵相接(槍槊為/短兵)或交
馬出入外援不至衆皆震懼梁士彦忼慨自若(忼苦/朗翻)謂
將士曰死在今日吾為爾先於是勇烈齊奮呼聲動地
(呼火/故翻)無不一當百齊師少却(少詩/沼翻)乃令妻妾軍民婦女
晝夜脩城三日而就周主使齊王憲將兵六萬屯涑川
遥為平陽聲援齊人作地道攻平陽城陷十餘歩將士
乗勢欲入齊主敕且止召馮淑妃觀之淑妃粧㸃不時
至周人以木拒塞之(塞悉/則翻)城遂不下舊俗相傳晉州城
西石上有聖人跡淑妃欲往觀之齊主恐弩矢及橋乃
抽攻城木造逺橋(舊橋近城/别造逺橋)齊主與淑妃度橋橋壊至
夜乃還癸巳周主還長安甲午復下詔以齊人圍晉州
更帥諸軍擊之丙申縱齊降人使還(帥讀曰率縱之使/還使齊師知周師)
(將復至而懼亦以堅晉/州守者之心降戸江翻)丁酉周主發長安(還長安僅三/日復出師明)
(引歸者欲使齊師疲/於攻平陽而後取之)壬寅濟河與諸軍合十二月丁未
周主至高顯(高顯盖/近涑川)遣齊王帥所部先向平陽戊申周
主至平陽庚戍諸軍總集凡八萬人稍進逼城置陳東
西二十餘里先是齊人恐周師猝至於城南穿塹自喬
山屬於汾水齊主大出兵陳於塹北(陳讀曰陣先悉薦/翻塹七艶翻屬之)
(欲翻喬山當/在平陽城西)周主命齊王憲馳往觀之憲復命曰易與
耳(易以/䜴翻)請破之而後食(左傳齊晉戰于鞌齊侯曰/余姑翦㓕此而後朝食)周主
悦曰如汝言吾無憂矣周主乗常御馬從數人廵陳所
至輙呼主帥姓名慰勉之(帥所/類翻)將士喜於見知咸思自
奮將戰有司請換馬周主曰朕獨乗良馬欲何之周主
欲薄齊師礙塹而止自旦至中相持不决齊主謂髙阿
那肱曰戰是邪不戰是邪(邪音/耶)阿那肱曰吾兵雖多堪
戰不過十萬病傷及繞城樵㸑者復三分居一(復扶/又翻)昔
攻玉壁援軍來即退(攻玉壁事見一百五十九/巻梁武帝中大同元年)今日將
士豈勝神武時邪(髙歡諡神/武皇帝)不如勿戰却守髙梁橋(地/形)
(志晉州平陽縣有高梁城水經注汾水逕高梁故城西/故高梁之墟也晉文公害懐公於此汾水又南過平陽)
(縣東新唐志晉州臨汾/縣東北十里有高梁堰)安吐根曰一撮許賊馬上刺取
擲著汶水中耳(一撮言其少也撮倉括翻刺七亦翻著/直畧翻不知兵勢而輕敵大言未有不)
(敗者/也)齊主意未决諸内參曰彼亦天子我亦天子彼尚
能逺來我何為守塹示弱齊主曰此言是也於是填塹
南引周主大喜勒諸軍擊之兵纔合齊主與馮淑妃並
騎觀戰東偏少却淑妃怖曰軍敗矣(騎竒寄翻少詩沼/翻怖普故翻惶懼)
(也/)録尚書事城陽王穆提婆曰大家去大家去齊主即
以淑妃奔髙梁橋開府儀同三司奚長諌曰半進半退
戰之常體今兵衆全整未有虧傷陛下捨此安之馬足
一動人情駭亂不可復振願速還安慰之(復扶又翻還/從宣翻又音)
(如字/下同)武衛張常山自後至(武衛屬左右/武衛將軍)亦曰軍尋收訖
甚完整圍城兵亦不動至尊宜囘不信臣言乞將内參
往視(將領也與也偕/也攜也挾也)齊主將從之穆提婆引齊主肘曰
此言難信齊主遂以淑妃北走齊師大潰死者萬餘人
軍資噐械數百里間委棄山積(齊人所棄皆為稽胡所/取後周人由此討稽胡)
安徳王延宗獨全軍而還(延宗在亂能整未易才也惜/大厦將顛非一木所支耳)
齊主至洪洞淑妃方以粉鏡自玩(施粉添粧臨/鏡自玩也)後聲亂
唱賊至於是復走(復扶/又翻)先是齊主以淑妃為有功勲將
立為左皇后遣内參詣晉陽取皇后服御褘翟等(五代/志梁)
(制皇后謁廟服袿䙱大衣葢嫁服也皁上皁下親蠶則/青上縹下齊制皇后助祭朝㑹以褘衣祠郊禖以䄖狄)
(小宴以闕狄親蠶以鞠衣禮見皇帝以展衣宴居以緑/衣六服俱有蔽膝織成緄帯周制皇后翟衣六祠郊禖)
(朝享則翬衣素質五色祭隂社朝命婦則􁀙衣青質五/色祭羣小祀受獻璽則鷩衣赤色采桑則鴇衣黃色從)
(皇帝見賔客聽女教則􁀙衣白色食命婦歸寕則􁀙衣/𤣥色隋制皇后褘衣深青織成為之為翬翟之形素質)
(五色十二等先悉薦翻褘許韋翻袿涓畦翻釋名婦人/上服曰袿具下垂者䙱未欲翻縹匹小翻褕音遥展與)
(襢同陟戰翻沈將輦翻緄古本翻􁀙與褕同音鷩必/列翻赤雉也鴇補抱翻􁀙勑角翻雉名􁀙直質翻)至
是遇於中塗齊主為按轡(為于/偽翻)命淑妃著之然後去(史/言)
(齊師之敗皆由馮小憐以婦人從軍國之禍/也齊主既敗而寵其所嬖以速亡著職畧翻)辛亥周主
入平陽梁士彦見周主持周主須而泣曰臣幾不見陛
下周主亦為之流涕(史叙後周君臣相與之情須與鬚/同幾居依翻為于偽翻上主為下)
(善為/同)周主以將士疲弊欲引還(將息亮翻還從/宣翻又音如字)士彦叩
馬諫曰今齊師遁散衆心皆動因其懼而攻之其勢必
舉周主從之執其手曰余得晉州為平齊之基若不固
守則大事不成朕無前憂唯慮後變汝善為我守之(用/兵)
(而能慮後患/者善師者也)遂帥諸將追齊師(帥讀/曰率)諸將固請西還周
主曰縱敵患生卿等若疑朕將獨往諸將乃不敢言癸
丑至汾水關齊主入晉陽憂懼不知所之甲寅齊大赦
齊主問計於朝臣皆曰宜省賦息役以慰民心收遺兵
背城死戰以安社稷(朝直遥翻/背蒲妹翻)齊主欲留安徳王延宗
廣寕王孝珩守晉陽(珩音/行)自向北朔州(魏孝昌中改懐/朔鎭為朔州本)
(漢五原郡地尋即䧟沒而朔州寄治并州界後齊置朔/州於古馬邑城於西河郡置南朔州故謂馬邑為北朔)
(州新唐志曰朔州本治善陽建中中馬遂徙治馬邑大/元以朔州置順義節度領鄯陽窟谷二縣而以馬邑縣)
(置固/州)若晉陽不守則奔突厥(厥九/勿翻)羣臣皆以為不可帝
不從開府儀同三司賀拔伏恩等宿衛近臣三十餘人
西奔周軍周主封賞各有差髙阿那肱所部兵尚一萬
守髙壁(高壁嶺名在雀䑕谷南括地志汾州靈石縣有/髙壁嶺杜佑曰在縣東南宋白曰靈石縣東南)
(有髙壁嶺雀䑕谷汾水/關皆汾西險固之所)餘衆保洛女砦(砦與寨同柴/夬翻下同)周
主引軍向高壁阿那肱望風退走齊王憲攻洛女砦㧞
之有軍士告阿那肱招引西軍齊主令侍中斛律孝卿
檢校孝卿以為妄還至晉陽阿那肱腹心復告阿那肱
謀反(復扶/又翻)又以為妄斬之乙卯齊主詔安徳王延宗廣
寜王孝珩募兵延宗入見(珩音行見/賢遍翻)齊主告以欲向北
朔州(後魏太和中置朔州於定㐮故城髙齊天保於馬/邑西南置朔州相去三百八十里故定㐮古城之)
(朔州有北/朔州之稱)延宗泣諫不從密遣左右先送皇太后太子
於北朔州丙辰周主與齊王憲㑹於介休(介休縣屬/西河郡)齊
開府儀同三司韓建業舉城降以為上柱國封郇公(降/戸)
(江翻郇音荀/郇古國名)是夜齊主欲遁去諸將不從(將即/亮翻)丁巳周
師至晉陽齊主復大赦(復扶/又翻)改元隆化以安徳王延宗
為相國并州刺史總山西兵(并卑經翻鄴都謂/并州之地為山西)謂曰并
州兄自取之兒今去矣延宗曰陛下為社稷勿動臣為
陛下出死力戰必能破之(為于/偽翻)穆提婆曰至尊計已成
王不得輙沮(沮在/呂翻)齊主乃夜斬五龍門而出欲奔突厥
從官多㪚(厥九勿翻從/才用翻下同)領軍梅勝郎叩馬諫乃囘向鄴
時唯髙阿那肱等十餘騎從(騎竒/寄翻)廣寧王孝珩襄城王
彦道繼至得數十人與俱穆提婆西奔周軍陸令萱自
殺家屬皆誅沒周主以提婆為柱國宜州刺史(五代志/京兆郡)
(華原縣後魏置北雍/州西魏改為宜州)下詔諭齊羣臣曰若妙盡人謀深
逹天命官榮爵賞各有加隆或我之將卒逃逸彼朝(將/即)
(亮翻朝/直遥翻)無問貴賤皆從蕩滌自是齊臣降者相繼(降戸/江翻)
初齊高祖為魏丞相(齊尊髙歡廟號曰/髙祖相息亮翻)以唐邕典外兵
曹太原白建典騎兵曹(騎竒/寄翻)皆以善書計工簿帳受委
任及齊受禪諸司咸歸尚書唯二曹不廢更名二省(更/工)
(衡/翻)邕官至録尚書事建官至中書令常典二省世稱唐
白邕兼領度支與髙阿那肱有隙阿那肱譖之齊主敕
侍中斛律孝卿總知騎兵度支(度徒/洛翻)孝卿事多專决不復
詢禀(復扶/又翻)邕自以宿習舊事為孝卿所輕意甚欝欝(欝/欝)
(者受抑而氣/不得舒也)及齊主還鄴邕遂留晉陽并州將帥請於
安徳王延宗曰王不為天子諸人實不能為王出死力
(將即亮翻帥所/類翻為于偽翻)延宗不得已戊午即皇帝位下詔曰武
平孱弱(曰武平者稱齊主年號/孱士顔翻又士眼翻)政由宫豎斬闗夜遁莫
知所之王公卿士猥見推逼(猥遝/也)今祗承寳位大赦改
元徳昌以晉昌王唐邕為宰相齊昌王莫多婁敬顯沭
陽右衛大將軍段暢開府儀同三司韓骨胡等為將帥
敬顯貸文之子也(此皆齊所封郡王也五代志西城郡/石泉縣舊置晉昌郡蘄春郡蘄春縣)
(後齊置齊昌郡東海郡沭陽縣東魏置沭陽郡莫多婁/貸文戰死事見一百五十八巻梁武帝大同四年沭音)
(術/)衆聞之不召而至者前後相屬延宗發府藏及後宫
美女以賜將士(屬之欲翻藏徂/浪翻將即亮翻)籍沒内參十餘家齊主
聞之謂近臣曰我寧使周得并州不欲安徳得之左右
曰理然延宗見士卒皆親執手稱名流涕嗚咽衆爭為
死(為于/偽翻)童兒女子亦乗屋攘袂投甎石以禦敵(乗登/也)己
未周主至晉陽(州考異曰周書武帝紀丁巳大軍次并/  又云己未軍次并州盖丁巳前軍至)
(己未帝/乃至也)庚申齊主入鄴周師圍晉陽四合如黒雲(周戎/衣及)
(旗幟皆黒且兵/多故如黒雲)安徳王延宗命莫多婁敬顯韓骨胡拒
城南和阿干子段暢拒城東自帥衆拒齊王憲於城北
(帥讀/曰率)延宗素肥前如偃後如伏人常笑之至是奮大矟
往來督戰(矟所/角翻)勁㨗若飛所向無前和阿干子段暢以
千騎奔周軍(騎竒/寄翻)周主攻東門際昏遂入之進焚佛寺
延宗敬顯自門入夾擊之周師大亂爭門相填壓塞路
不得進齊人從後斫刺死者二千餘人(塞悉則翻/刺七亦翻)周主
左右略盡自㧞無路承御上士張壽牽馬首(承御上士/盖侍衛左)
(右之/官)賀㧞伏恩以鞭拂其後(延考異曰北齊書安徳王/  宗𫝊作佛恩今從周齊)
(帝/紀)﨑嶇得出(﨑丘竒翻/嶇音區)齊人奮擊幾中之(幾居依翻又/巨希翻近也)
(中竹/仲翻)城東道阨曲(阨與阸同/烏懈翻)伏恩及降者皮子信導之
僅得免(降戸/江翻)時已四更(夜分五更四更丁/夜也更工衡翻)延宗謂周主
為亂兵所殺使於積尸中求長鬛者不得(鬛良渉/翻鬚也)時齊
人既㨗入坊飲酒盡醉臥延宗不復能整(復扶/又翻)周主出
城饑甚欲遁去諸將亦多勸之還(將即亮翻還從/宣翻又音如字)宇文
忻勃然進曰陛下自克晉州乗勝至此今偽主奔波關
東響震自古行兵未有若斯之盛昨日破城將士輕敵
㣲有不利何足為懐丈夫當死中求生敗中取勝今破
竹之勢已成柰何棄之而去齊王憲柱國王誼亦以為
去必不免段暢等又盛言城内空虛周主乃駐馬鳴角
收兵俄頃復振(㪚兵復聚則摧沮之勢振迅/而起復扶又翻又音如字)辛酉旦還
攻東門克之(還復/也)延宗戰力屈走至城北周人擒之周
主下馬執其手延宗辭曰死人手何敢廹至尊周主曰
两國天子非有怨惡直為百姓來耳(言為救民而/來為于偽翻)終不
相害勿怖也(怖蒲/故翻)使復衣帽而禮之(五代志㡌自天子/下及士人通冠之)
(盖常服也然亦有白紗烏紗/之異又有繒皂雜紗為之者)唐邕等皆降於周(降戸/江翻)獨
莫多婁敬顯奔鄴齊主以為司徒延宗初稱尊號遣使
脩啟於瀛州刺史任城王湝(後魏置瀛州於河間使疏/吏翻下同任音壬湝戸皆)
(翻又/音皆)曰至尊出奔宗廟事重群公勸廹權主號令事寧
終歸叔父湝曰我人臣何容受此啟執使者送鄴壬戍
周主大赦削除齊制收禮文武之士鄴伊婁謙聘於齊
(周遣伊婁謙聘齊事見去年二月/此上不應有鄴字葢初字之誤也)其參軍髙遵以情輸
於齊(言周將伐齊/使謙來觀舋)齊人拘之於晉陽周主既克晉陽召
謙勞之(勞力到翻/下親勞同)執遵付謙任其報復謙頓首請赦之
周主曰卿可聚衆唾靣使其知愧謙曰以遵之罪又非
唾面可責(唾湯/卧翻)帝善其言而止謙待遵如初
　臣光曰賞有功誅有罪此人君之任也髙遵奉使異
　國漏泄大謀斯叛臣也(使疏/吏翻)周髙祖不自行戮乃以
　賜謙使之復怨失政刑矣孔子謂以徳報怨者何以
　報徳為謙者宜辭而不受歸諸有司以正典刑乃請
　而赦之以成其私名美則美矣亦非公義也
齊主命立重賞以募戰士而竟不出物廣寧王孝珩請
使任城王湝將幽州道兵入土門(按新唐志井徑故關/一名土門關珩音行)
(任音壬湝音皆又古/皆翻將即亮翻下同)揚聲趣并州(趣七喻/翻下同)獨孤永業將洛
州道兵入潼闗揚聲趣長安(後魏自平城遷都洛陽置/司州孝武西入闗東魏北)
(都鄴以鄴為司州/以洛陽為洛州)臣請將京畿兵出滏口鼓行逆戰(滏/口)
(滏水之口山海經滏水出神茵之/山圖經泉源瀵涌若湯焉滏音釡)敵聞南北有兵自然
逃潰又請出宫人珍寳賞將士齊主不悦斛律孝卿請
齊主親勞將士為之撰辭(將即亮翻勞力到翻/為于偽翻撰士免翻)且曰宜
忼慨流涕以感激人心齊主既出臨衆將令之不復記
所受言(令讀如軍令之/令復扶又翻)遂大笑左右亦笑將士怒曰身
尚如此吾軰何急皆無戰心於是自大丞相以下太宰
三師大司馬大將軍三公等官(後齊制官多循後魏大/丞相太宰位望最為崇)
(重太師太傅太保是為三師擬古上公非勲徳不居次/有大司馬大將軍是為二大並典司武事次置太尉司)
(徒司空是為三公三師二大三公府三/門當中開黄閣設内屏其階皆正一品)並増員而授或
三或四不可勝數(勝音升數所矩翻/計也舊所具翻)朔州行臺僕射髙
勱將兵侍衛太后太子自土門道還鄴(勱音/邁)時䆠官儀
同三司茍子溢猶恃寵縱暴民間雞彘縱鷹犬摶噬取
之勱執以徇將斬之太后救之得免或謂勱曰子溢之
徒言成禍福獨不慮後患邪勱攘袂曰今西㓂已據并
州(周在齊之西/故謂之西㓂)逹官率皆委叛(有位任而光顯於時者/為逹官委棄也委叛者)
(言棄官/而叛去)正坐此軰濁亂朝廷(朝直/遥翻)若得今日斬之明日
受誅亦無所恨勱岳之子也(髙岳從髙歡/起兵有功)甲子齊太后
至鄴丙寅周主出齊宫中珍寳服玩及宫女二千人班
賜將士加立功者官爵各有差(將即/亮翻)周主問髙延宗以
取鄴之䇿辭曰此非亡國之臣所及强問之(强其/两翻)乃曰
若任城王據鄴臣不能知(任音/壬)若今主自守陛下兵不
血刃癸酉周師趣鄴(趣七/喻翻)命齊王憲先驅以上柱國陳
王純為并州總管齊主引諸貴臣入朱雀門(朱雀門鄴/宫城正南)
(門/也)賜酒食問以禦周之䇿人人異議齊主不知所從是
時人情忷懼莫有鬬心朝士出降書夜相屬(忷許勇翻/朝直遥翻)
(屬之/欲翻)髙勱曰今之叛者多是貴人至於卒伍猶未離心
請追五品已上家屬置之三臺(勱音邁考之齊制五品/已上謂自尚書郎中書)
(侍郎諌議大夫九寺少卿給事黄門侍郎通直㪚騎常/侍尚書左右丞三公府長史諮議參軍太子三卿直閣)
(將軍東宫正都督已上也三臺魏武帝/所建齊文宣帝又増崇之時改為寺)因脅之以戰若
不㨗則焚臺此曹顧惜妻子必當死戰且王師頻北賊
徒輕我今背城一决(背蒲/妹翻)理必破之齊主不能用望氣
者言當有革易齊主引尚書令髙元海等議依天綂故
事禪位皇太子(天綂禪位事見一百六/十九巻世祖天嘉六年)
　
　資治通鑑巻一百七十二
