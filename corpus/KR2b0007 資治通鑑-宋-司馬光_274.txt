
　資治通鑑卷二百七十三　宋　司馬光　撰
　　　　　　　　　　　　　　胡三省　音註
　後唐紀二(起閼逢涒灘盡旃䝉作/噩十月凡一年有竒)
　　莊宗光聖神閔孝皇帝中
同光二年春正月甲辰幽州奏契丹入寇至瓦橋(李存/審奏)
(也/)以天平軍節度使李嗣源為北面行營都招討使陜
州留後霍彦威副之宣徽使李紹宏為監軍將兵救幽
州(陜失冉翻監古/銜翻將即亮翻)　孔謙復言於郭崇韜曰首座相公
萬機事繁居第且逺(復扶又翻豆盧革時為首/相故稱之為首座相公)租庸簿
書多留滯宜更圖之(請改用人為租庸使孔謙/意欲自得之也更工衡翻)豆盧革
嘗以手書便省庫錢數十萬(今俗謂借錢為便錢言借/貸以便用也時租庸錢皆)
(入省/庫)謙以手書示崇韜崇韜微以諷革革懼奏請崇韜
專判租庸崇韜固辭上曰然則誰可者崇韜曰孔謙雖
久典金榖(自帝得魏博孔謙/即為支度務使)若遽委大任恐不叶物望
請復用張憲帝即命召之謙彌失望(謙自去年四月帝/即位之初即望為)
(租庸使事/見上卷)　岐王聞帝入洛内不自安(聞帝自大梁入/洛懼移兵西伐)
(也/)遣其子行軍司馬彰義節度使兼侍中繼曮入貢(李/繼)
(曮以鳳翔行軍/司馬領涇州節)始上表稱臣帝以其前朝耆舊與太祖
比肩(前朝謂唐僖昭之朝帝即位追尊考晉王克用/曰武皇帝廟號太祖上時掌翻朝直遥翻下同)特
加優禮每賜詔但稱岐王而不名庚戌加繼曮中書令
遣還(曮魚險翻還從/宣翻又如字)　敕内官不應居外應前朝内官
及諸道監軍并私家先所畜者不以貴賤並遣詣闕(唐/末)
(誅宦官其有逃逸者散投外/鎮及為私家所養畜旴玉翻)時在上左右者已五百人
至是殆及千人皆給贍優厚委之事任以為腹心内諸
司使自天祐以來以士人代之(唐昭宗天復三年誅宦/官以士人為内諸司使)
(時所存者九使而已至梁有客省使改小馬坊使為天/驥使飛龍使莊宅使儀鸞使文思使五坊使如京使尚)
(食使改御食使為司膳使洛苑使教坊使東上閤門使/西上閤門使内園栽接使弓箭庫使大内皇墻使武備)
(庫使引進使左藏庫使閑廏使宫苑使翰林使大和庫/使豐德庫使乾文院使後唐雖不用梁制而復唐之舊)
(内諸司使/其官亦多)至是復用宦者寖干政事既而復置諸道監
軍節度使出征或留闕下軍府之政皆監軍决之陵忽
主帥怙勢爭權由是藩鎮皆憤怒(為後諸藩鎮乗/變殺監軍張本)　契
丹出塞召李嗣源旋師命泰寧節度使李紹欽澤州刺
史董璋戍瓦橋　李繼曮見唐甲兵之盛歸語岐王(語/牛)
(倨/翻)岐王益懼癸丑表請正藩臣之禮優詔不許　孔謙
惡張憲之來(時自魏召張憲復為租庸使憲/方正故謙惡其來惡烏路翻)言於豆盧
革曰錢榖細事一健吏可辦耳魏都根本之地顧不重
乎興唐尹王正言操守有餘智力不足必不得已使之
居朝廷衆人輔之猶愈於專委方面也革為之言於崇
韜(為于/偽翻)崇韜乃奏留張憲於東京甲寅以正言為租庸
使正言昏懦謙利其易制故也(易以/豉翻)　李存審奏契丹
去復得新州(新州陷見二百六十九/卷梁均王貞明三年)　戊午敕鹽鐵度
支户部三司並𨽻租庸使(租庸使之/權愈重矣)　上遣皇弟存渥
皇子繼岌迎太后太妃於晉陽太妃曰陵廟在此若相
與俱行嵗時何人奉祀遂留不來(帝即位尊曽祖執宜/廟號懿祖陵曰永興)
(國昌廟號獻祖陵曰長寧克用廟號太祖陵曰建極三/陵皆在代州雁門縣親廟在晉陽太妃之不來夫豈專)
(陵廟之為其心固有所見也且其辭義/甚正為太后太妃俱以憂邑成疾張本)太后至庚申上
出迎於河陽辛酉從太后入洛陽　二月己巳朔上祀
南郊大赦孔謙欲聚斂以求媚(斂力/贍翻)凡赦文所蠲者謙
復徴之(蠲圭淵翻除/也復扶又翻)自是每有詔令人皆不信百姓愁
怨郭崇韜初至汴洛頗受藩鎮饋遺(遺唯/季翻)所親或諫之
崇韜曰吾位兼將相(郭崇韜為樞密使加侍中領成德/節樞密使天下事無所不闗侍中)
(三省長官又領節/鎮故言位兼將相)禄賜巨萬豈藉外財但以偽梁之季
賄賂成風今河南藩鎮皆梁之舊臣主上之仇讎也若
拒其意能無懼乎吾特為國家藏之私室耳(為于偽翻/郭崇韜受)
(饋遺未足以安藩鎮疑懼之/心乃所以成其主好貨之惡)及將祀南郊崇韜首獻勞
軍錢十萬緡先是宦官勸帝分天下財賦為内外府(勞/力)
(到翻先/悉薦翻)州縣上供者入外府充經費(供居/用翻)方鎮貢獻者
入内府充宴遊及給賜左右於是外府常虛竭無餘而
内府山積及有司辦郊祀乏勞軍錢崇韜言於上曰臣
已傾家所有以助大禮願陛下亦出内府之財以助有
司上黙然久之曰吾晉陽自有儲積(積子賜翻/又如字)可令租
庸輦取以相助於是取李繼韜私第金帛數十萬以益
之(李繼韜父嗣昭從晉王克用起于晉陽/故私第在焉繼韜以反誅其家貲没官)軍士皆不滿
望始怨恨有離心矣(為後諸軍/離叛張本)　河中節度使李繼麟
請𣙜安邑解縣鹽每季輸省課(每三月一輸鹽課於省/也𣙜古岳翻解戸買翻)
己卯以繼麟充制置兩池𣙜鹽使　辛巳進岐王爵為
秦王(同考異日茂貞改封秦王薛史無的確年月實録/  光元年十一月壬寅巳稱秦王茂貞遣使賀收)
(復自後皆稱秦王至二年辛巳制秦王李茂貞可封秦/王豈有秦王封秦王之理必是至是時始自岐王封秦)
(王也通鑑考異正本在二年正月/岐王上表稱臣之下今移置於此)仍不名不拜　郭崇
韜知李紹宏怏怏乃置内句使掌句三司財賦以紹宏
為之冀弭其意而紹宏終不悦(李紹宏恨郭崇韜見/上卷元年句音鉤)徒
使州縣増移報之煩(按薛史云同光元年十一月以李/紹宏兼内句凡天下錢榖簿書悉)
(委裁遣自是州縣供帳煩費/議者非之與此有嵗月之差)崇韜位兼將相復領節旄
以天下為己任權侔人主旦夕車馬填門性剛急遇事
輒發嬖倖僥求多所摧抑(嬖卑義翻又必/計翻僥堅堯翻)宦官疾之朝
夕短之於上崇韜扼腕欲制之不能(腕烏/貫翻)豆盧革韋説
嘗問之曰汾陽王本太原人徙華隂(説讀曰悦/華戸化翻)公世家
雁門豈其枝派邪崇韜因曰遭亂亡失譜諜嘗聞先人
言上距汾陽四世耳(譜博古翻藉録也諜徒協翻漢郊/祀歌披圖按諜蘇林注曰諜譜第)
(也汾陽王謂/郭子儀也)革曰然則固從祖也(從才/用翻)崇韜由是以膏
梁自處多甄别流品(處昌吕翻/别彼列翻)引拔浮華鄙弃勲舊有
求官者崇韜曰深知公功能然門地寒素不敢相用恐
為名流所嗤(嗤丑之/翻笑也)由是嬖倖疾之於内勲舊怨之於
外崇韜屢請以樞密使讓李紹宏上不許又請分樞密
院事歸内諸司以輕其權而宦官謗之不已崇韜鬱鬱
不得志與所親謀赴本鎮以避之其人曰不可蛟龍失
水螻蟻足以制之先是上欲以劉夫人為皇后(先悉/薦翻)而
有正妃韓夫人在(歐史曰莊宗正室曰衞國夫人韓氏/其次曰燕國夫人伊氏次魏國夫人)
(劉氏/耳)太后素惡劉夫人(按歐史劉氏為袁建豐所得内/之太后宫教以吹笙歌舞莊宗)
(悦之太后以賜莊宗然而惡/之者以其所出微而妒悍也)崇韜亦屢諫上以是不果
於是所親説崇韜曰(説式/芮翻)公若請立劉夫人為皇后上
必喜内有皇后之助則伶宦輩不能為患矣崇韜從之
與宰相帥百官共奏劉夫人宜正位中宫癸未立魏國
夫人劉氏為皇后(郭崇韜以是求自全乃所以自禍也/為殺郭崇韜張本帥讀曰率下同)
皇后生於寒微既貴專務蓄財其在魏州薪蘇果茹皆
販鬻之(採木為薪採草為/蘇果覈也茹菜也)及為后四方貢獻皆分為二
一上天子一上中宫(上時/掌翻)以是寶貨山積惟用寫佛經
施尼師而已(施式/豉翻)是時皇太后誥皇后教與制敕交行
於藩鎮奉之如一(婦言與王言並行自古亂/政未有如同光之甚者也)　詔蔡州
刺史朱勍浚索水通漕運(水經注車闗水出於嵩渚之/山發于層阜之上一源兩枝)
(分流瀉注世謂之石泉水東流為索水西注為/車闗水索水在成臯北勍渠京翻索山客翻)　三月
己亥朔蜀主宴近臣於怡神亭酒酣君臣及宫人皆脱
冠露髻喧譁自恣知制誥京兆李龜禎諫曰君臣沈湎
不憂國政(沈持/林翻)臣恐啟北敵之謀(北敵謂/唐也)不聽　乙巳
鎮州言契丹將犯塞(此據諜報/而上言也)詔横海節度使李紹斌
北京左廂馬軍指揮使李從珂帥騎兵分道備之天平
節度使李嗣源屯邢州紹斌本姓趙名行實幽州人也
(斌悲/巾翻)　丙午加髙季興兼尚書令進封南平王　李存
審自以身為諸將之首(李存審時為蕃漢/馬步軍都總管)不得預克汴
之功感憤疾益甚(李存審自滄徙/幽時已寢疾)屢表求入覲郭崇韜
抑而不許存審疾亟表乞生覩龍顔乃許之初帝嘗與
右武衞上將軍李存賢手搏存賢不盡其技(存賢本許/州王賢少)
(為軍卒善角觝晉王克用得之/賜以姓名養為子技渠綺翻)帝曰汝能勝我當授藩
鎮存賢乃奉詔僅仆帝而止及許存審入覲帝以存賢
為盧龍行軍司馬旬日除節度使曰手搏之約吾不食
言矣(以手搏而得大藩是/節鎮可以戲取矣)　庚戌幽州奏契丹寇新城
(新城縣屬涿州唐太和六年以故督亢地/置匈奴須知新城縣北至涿州六十里)　勲臣畏伶
官之讒皆不自安蕃漢内外馬步副總管李嗣源求解
兵柄帝不許　自唐末喪亂(喪息/浪翻)搢紳之家或以告赤
鬻於族姻(赤當作勅鬻於族姻則既非矣安/知後世有鬻於非其族姻者乎)遂亂昭穆
(昭上/招翻)至有舅叔拜甥姪者(言舅拜其甥/叔拜其姪也)選人偽濫者衆
郭崇韜欲革其弊請令銓司精加考覈(銓司吏部也選/須絹翻覈下革)
(翻/)時南郊行事官千二百人(凡郊祀預執事者/皆謂之行事官)注官者
纔數十人塗毁告身者十之九選人或號哭道路(號戸/刀翻)
或餒死逆旅　唐室諸陵先為温韜所發(帝不能正温/韜之罪見上)
(卷上/年)庚申以工部郎中李途為長安按視諸陵使　皇
子繼岌代張全義判六軍諸衞事　夏四月己巳朔羣
臣上尊號曰昭文睿武至德光孝皇帝(唐諸帝尊號皆/有孝字葢因漢)
(制今此又/因唐制也)　帝遣客省使李嚴使於蜀嚴盛稱帝威德
有混一天下之志且言朱氏簒竊諸侯曽無勤王之舉
王宗儔以其語侵蜀請斬之蜀主不從宣徽北院使宋
光葆上言晉王有憑陵我國家之志宜選將練兵屯戍
邊鄙積糗糧治戰艦以待之(上時掌翻糗去久翻治直/之翻艦戸黯翻言治戰艦)
(欲以防/峽江)蜀主乃以光葆為梓州觀察使充武德節度留
後(蜀置武德/軍於梓州)　乙亥加楚王殷兼尚書令　庚辰賜前
保義留後霍彦威姓名李紹真(唐既滅梁改陜州/鎮國軍為保義軍)　秦
忠敬王李茂貞卒遺奏以其子繼曮權知鳳翔軍府事
　初安義牙將楊立有寵於李繼韜(李繼韜之求世襲/也改昭義軍為安)
(義/軍)繼韜誅(見上卷/上年)常邑邑思亂㑹發安義兵三千戍涿
州立謂其衆曰前此潞兵未嘗戍邊(晉與梁兵爭潞兵/未嘗北戍葢以備)
(梁/耳)今朝廷驅我輩投之絶塞葢不欲置之潞州耳與其
暴骨沙場不若據城自守(涿州在幽州之南未為絶塞/也唐人謂沙漠之地為沙場)
(豈涿州之地乎楊立/以此言激怒潞兵耳)事成富貴不成為羣盜耳因聚譟
攻子城東門焚掠市肆節度副使李繼珂監軍張𢎞
祚弃城走立自稱留後遣將士表求旌節詔以天平節
度使李嗣源為招討使武寧節度使李紹榮為部署
(部署之官始見於通鑑本在招討使之/下其後有都部署遂為專任主帥之任)帳前都指揮
使張廷藴為馬步都指揮使以討之　孔謙貸民錢
使以賤估償絲(估音古價也以錢貸民而/以賤價徵絲償所貸錢)屢檄州縣
督之翰林學士承㫖權知汴州盧質上言梁趙巖為
租庸使舉貸誅斂結怨於人(斂力/贍翻)陛下革故鼎新為
人除害(易雜卦曰革去故也/鼎取新也為于偽翻)而有司未改其所為是
趙巖復生也(復扶/又翻)今春霜害稼繭絲甚薄但輸正税
猶懼流移况益以稱貸(稱舉也/貸借也)人何以堪臣惟事天
子不事租庸敕㫖未頒省牒頻下(省牒謂租庸使所/下文書下戸嫁翻)
願早降明命帝不報　漢主引兵侵閩屯於汀漳境
上(閩之汀漳二州皆/與漢之潮州接境)閩人擊之漢主敗走　初胡柳
之役(見二百七十卷梁/均王貞明四年)伶人周匝為梁所得帝每思
之(帝思周匝而不思周/德威此其所以亡也)入汴之日匝謁見於馬前(入/汴)
(見上卷上年/見賢遍翻)帝甚喜匝涕泣言曰臣之所以得生全
者皆梁教坊使陳俊内園栽接使儲德源之力也(梁/内)
(園栽接使猶唐之内園使也宋白曰栽接使貞元中/已有之職官分紀五代有内園栽接使國朝止名内)
(園/使)願就陛下乞二州以報之帝許之郭崇韜諫曰陛
下所與共取天下者皆英豪忠勇之士今大功始就
封賞未及一人而先以伶人為刺史恐失天下心以
是不行踰年伶人屢以為言帝謂崇韜曰吾已許周
匝矣使吾慙見此三人(三人謂周匝陳俊儲德源也/周匝李存賢之事帝自以為)
(踐言矣可/以為政乎)公言雖正當為我屈意行之(為于/偽翻)五月壬
寅以俊為景州刺史德源為憲州刺史(憲州本樓煩/監牧唐昭宗)
(龍紀元年晉王/克用表置憲州)時親軍有從帝百戰未得刺史者莫
不憤歎(宜其離/叛也)　乙巳右諫議大夫薛昭文上疏以
為諸道僭竊者尚多(當是時諸道奉貢者有所不論/如蜀如吳如漢皆唐之諸道也)
征伐之謀未可遽息又士卒久從征伐賞給未豐貧
乏者多(此正時/病也)宜以四方貢獻及南郊羨餘(羨戈/戰翻)更
加頒賚又河南諸軍皆梁之精鋭恐僭竊之國潛以
厚利誘之宜加收撫又戸口流亡者宜寛徭薄賦以
安集之又土木不急之役宜加裁省又請擇隙地牧
馬勿使踐京畿民田皆不從戊申蜀主遣李嚴還
(李嚴四月入蜀至是而還還從宣翻又如字巳考異/曰實録七月戊午蜀遣歐陽彬朝貢十月癸  遣客)
(省使李嚴充蜀川回信使八月戊辰嚴自西川回蜀/書四月己巳朔唐使李嚴來聘五月戊申遣嚴歸本)
(國十一月己未朔遣彬為唐國通好使按錦里耆舊/傳是嵗遣歐陽彬通聘洛京莊宗遣李嚴來修好笏)
(記云豈謂大蜀皇帝特遣蘇張之士來追唐蜀之歡/吾皇迴感於蜀皇復禮逺酬於厚禮然則嚴為回信)
(使也或者歐陽彬之前蜀已有入洛之使乎若如實/錄年月則李嚴以二年十月奉使至三年八月方歸)
(何留之久乎十國紀年蜀史又云九月己亥唐帝遣/李彦稠來使十一月辛丑遣彦稠東還又八月以後)
(遣王宗鍔等戍利州以備東師似用宋光葆之言十/一月以後以唐國通好召諸軍還似因彦稠來而罷)
(之今並從/蜀書年月)初帝因嚴入蜀令以馬市宫中珍玩而蜀
法禁錦綺珍竒不得入中國其粗惡者乃聽入中國
謂之入草物(粗讀曰麤自盛唐以來蜀貢賦/嵗至京師此法乃王衍之法也)嚴還以
聞帝怒曰王衍寧免為入草之人乎嚴因言於帝曰
衍童騃荒縱不親政務斥逺故老昵比小人(騃語駭/翻逺丁)
(願翻昵尼質/翻比毘至翻)其用事之臣王宗弼宋光嗣等諂諛專
恣黷貨無厭賢愚易位刑賞紊亂(厭於鹽翻/紊音問)君臣上
下專以奢淫相尚以臣觀之大兵一臨瓦解土崩可
翹足而待也帝深以為然(為伐蜀/張本)　帝以潞州叛故
庚戌詔天下州鎮無得修城濬隍悉毁防城之具(毁/防)
(城之具慮天下將卒有憑城而拒命者耳然趙在禮/攻魏而魏不能守趙在禮據魏而攻不能拔而帝由)
(是亦死於亂兵防患/之道固不在此也)　壬子新宣武節度使兼中書
令蕃漢馬步總管李存審卒於幽州(李存審受宣武/之命而未離幽)
(州/也)存審出於寒微常戒諸子曰爾父少提一劍去鄉
里(少詩照翻存審陳州宛/丘人從李罕之歸晉王)四十年間位極將相(言以/節度)
(使同平/章事也)其間出萬死獲一生者非一破骨出鏃者凡
百餘因授以所出鏃命藏之曰爾曹生於膏粱當知
爾父起家如此也　幽州言契丹將入寇甲寅以横
海節度使李紹斌充東北面行營招討使將大軍度
河而北契丹屯幽州東南城門之外虜騎充斥饋運
多為所掠　壬戌以李繼曮為鳳翔節度使(嗣李茂/貞帥岐)
　乙丑以權知歸義留後曹義金為節度使時𤓰沙
與吐蕃雜居義金遣使間道入貢故命之(唐懿宗咸/通八年張)
(義潮入朝以族子惟深守歸義十三年惟深卒以義/金權知留後自咸通十三年至是五十四年葢曹義)
(金亦已老矣/間古莧翻)　李嗣源大軍前鋒至潞州日已暝(暝/莫)
(定翻/夕也)泊軍方定張廷藴帥麾下壯士百餘輩踰塹坎
城而上(帥讀曰率/上時掌翻)守者不能禦即斬闗延諸軍入比
明(比必利翻及/也下比起同)嗣源及李紹榮至城已下矣嗣源等
不悦(以張廷藴不待其/至而先取城也)丙寅嗣源奏潞州平六月丙
子磔楊立及其黨於鎮國橋(磔陟/格翻)潞州城池髙深帝
命夷之(夷平/也)　丙戌以武寧節度使李紹榮為歸德
節度使同平章事(梁都汴移宣武軍於宋州唐滅梁/復以汴州為宣武軍以宋州為歸)
(德/軍)留宿衞寵遇甚厚帝或時與太后皇后同至其家
帝有幸姬色美嘗生子矣劉后妒之㑹紹榮喪妻(喪/息)
(浪/翻)一日侍禁中帝問紹榮汝復娶乎(復扶/又翻)為汝求昏
(為于偽翻/下為之同)后因指幸姬曰大家憐紹榮何不以此賜
之帝難言不可微許之后趣紹榮拜謝(趣讀/曰促)比起顧
幸姬已肩輿出宫矣帝為之託疾不食者累日(史言/帝憚)
(劉后之/妒悍)　壬辰以天平節度使李嗣源為宣武節度
使代李存審為蕃漢内外馬步總管(自副總管/陞都總管)　秋
七月壬寅蜀以禮部尚書許寂為中書侍郎同平章
事　孔謙復短王正言於郭崇韜(復扶/又翻)又厚賂伶官
求租庸使終不獲意怏怏癸卯表求解職帝怒以為
避事將置於法景進救之得免　梁所决河連年為
曹濮患(梁决河見二百七十卷均/王貞明四年濮博木翻)　甲辰命右監門
上將軍婁繼英督汴滑兵塞之未幾復壊(塞悉則翻/幾居豈翻)
　庚申置威塞軍於新州　契丹恃其强盛遣使就
帝求幽州以處盧文進(處昌/吕翻)時東北諸夷皆役屬契
丹惟勃海未服契丹主謀入寇恐勃海犄其後(勃海/時為)
(海東盛國置五京十五府六十二/州盡有髙麗肅慎之地犄居蟻翻)乃先舉兵擊勃海
之遼東遣其將托諾及盧文進據營平等州以擾燕
地(燕於/賢翻)　八月戊辰蜀主以右定逺軍使王宗鍔為
招討馬步使帥二十一軍屯洋州(帥讀/曰率)乙亥以長直
馬軍使林思鍔為昭武節度使戍利州以備唐　租
庸使王正言病風恍惚不能治事(恍許昉翻惚音/忽治直之翻)景
進屢以為言癸酉以副使衞尉卿孔謙為租庸使右
威衞大將軍孔循為副使循即趙殷衡也梁亡復其
姓名(歐史曰孔循不知其家世何人也少孤流落于/汴州富人李讓闌得之養以為子梁太祖以李)
(讓為養子循乃冒姓朱氏給事太祖帳中太祖諸兒/乳母有愛之者養循為子乳母之夫姓趙又冒姓趙)
(名殷衡梁亡事唐始改孔名循按唐天祐二年/趙殷衡已權判宣徽院事見二百六十五卷)謙自
是得行其志重斂急徴以充帝欲民不聊生癸未賜
謙號豐財贍國功臣(記曰與其有聚斂之臣寧有盜/臣而以是為功臣之號以寵孔)
(謙唐之君臣不知其非也民困軍/怨其能久乎為明宗誅謙張本)　帝復遣使者李
彦稠入蜀九月己亥至成都(復扶又翻/下復蹂同)　癸卯帝獵
於近郊時帝屢出遊獵從騎傷民禾稼洛陽令何澤
伏於叢薄(草聚生曰叢草/木交錯曰薄)俟帝至遮馬諫曰陛下賦
斂既急今稼穡將成復蹂踐之(蹂人九翻又如/又翻踐慈演翻)使吏
何以為理民何以為生臣願先賜死帝慰而遣之(諫/獵)
(一也中牟令幾不免於死洛陽令乃䝉勞遣者意必/有伶官為之容也夷考何澤終身之行實非亮直之)
(士/)澤廣州人也(薛史何澤廣州人梁貞明中清海/節度使劉陟薦其才以進士擢第)
契丹攻勃海無功而還(還從宣翻/又如字)　蜀前山南節度
使兼中書令王宗儔以蜀主失德與王宗弼謀廢立
宗弼猶豫未决庚戌宗儔憂憤而卒宗弼謂樞密使
宋光嗣景潤澄等曰宗儔教我殺爾曹今日無患矣
光嗣輩俯伏泣謝宗弼子承班聞之謂人曰吾家難
乎免矣　乙卯蜀主以前鎮江軍節度使張武為峽
路應援招討使(蜀置鎮江/軍於夔州)　丁巳幽州言契丹入寇
　冬十月辛未天平節度使李存霸平盧節度使符
習言屬州多稱直奉租庸使帖指揮公事使司殊不
知有紊規程(使司謂節度使/司也紊音問)租庸使奏近例皆直下
(時租庸使帖下諸州調發不闗節/度觀察使謂之直下下戸嫁翻)敕朝廷故事制敕
不下支郡(節鎮為㑹府巡/屬諸州為支郡)牧守不專奏陳今兩道所
奏乃本朝舊規租庸所陳是偽廷近事(時以梁為偽/廷黜之也)
自今支郡自非進奉皆須本道騰奏租庸徴催亦須
牒觀察使(唐制節度使掌兵事觀察使掌民/事故敕租庸徴催止牒觀察使司)雖有此
敕竟不行(史言徴斂嚴急但期/趣辦竟不奉敕而行)　易定言契丹入寇
　蜀宣徽北院使王承休請擇諸軍驍勇者萬二千
人置駕下左右龍武步騎四十軍兵械給賜皆優異
於它軍以承休為龍武軍馬步都指揮使以禆將安
重霸副之舊將無不憤恥重霸雲州人以狡佞賄賂
事承休故承休悦之(為安重霸背王承/休而降唐張本)　吳越王鏐
復修本朝職貢(錢鏐本唐臣唐亡事梁梁亡/復事唐故云復修本朝職貢)壬午帝
因梁官爵而命之鏐厚貢獻并賂權要求金印玉冊
賜詔不名稱國王有司言故事惟天子用玉冊王公
皆用竹冊(竹冊編竹為/之以存古意)又非四夷無封國王者帝皆
曲從鏐意　吳王如白沙觀樓船更命白沙曰迎鑾
鎮(路振九國志曰楊溥巡白沙太學博士王榖上書/請改白沙為迎鑾其畧曰日月所經星辰盡為黄)
(道鑾輿所止井/邑皆為赤縣)徐温自金陵來朝(白沙楊子縣地五/季之末改楊子為)
(永貞縣宋朝乾德二年以揚州永貞縣迎鑾鎮為建/安軍大中祥符六年升為真州而永貞縣先是復改)
(為楊子其地東至揚州六十里南臨大江/度江而南至金陵亦六十里更工衡翻)先是温以
親吏翟䖍為閤門宫城武備等使使察王起居(先悉/薦翻)
䖍防制王甚急(使鍾泰章殺張顥閉牙城門討朱瑾/皆翟䖍也故徐温親任之翟直格翻)
至是王對温名雨為水温請其故王曰翟䖍父名吾
諱之熟矣因謂温曰公之忠誠我所知也然翟䖍無
禮宫中及宗室所須多不獲(須者意所/欲也求也)温頓首謝罪
請斬之王曰斬則太過逺徙可也乃徙撫州　十一
月蜀主遣其翰林學士歐陽彬來聘(七考異曰實録/  月戊午蜀主)
(遣戸部侍郎歐陽彬來使致書用敵國之禮蜀書後/主紀十一月乙未命翰林學士兵部侍郎歐陽彬為)
(唐國通好/使今從之)彬衡山人也又遣李彦稠東還(李彦稠至/蜀見上九)
(月還從宣/翻又如字)　癸卯帝帥親軍獵於伊闕(伊闕縣在洛/陽南二百餘)
(里有伊闕山大禹所鑿也宋朝省/伊闕縣為鎮入伊陽縣帥讀曰率)命從官拜梁太祖
墓(梁祖帝之仇讎前欲發墓斵棺今使從/官拜之何前後之相違也從才用翻)涉歴山險
連日不止或夜合圍士卒墜崖谷死及折傷者甚衆
(史言帝荒於從禽而/不恤士卒折而設翻)丙午還宫　蜀以唐修好罷威
武城戍召闗宏業等二十四軍還成都戊申又罷武
定武興招討劉潛等三十七軍　丁巳賜䕶國節度
使李繼麟鐵劵以其子令德令錫皆為節度使諸子
勝衣者即拜官(勝音/升)寵冠列藩(朱友謙之寵乃所以/速禍也是其反覆多)
(矣能無及乎/冠工喚翻)　庚申蔚州言契丹入寇　辛酉蜀主
罷天雄軍招討命王承騫等二十九軍還成都　十
二月乙丑朔蜀主以右僕射張格兼中書侍郎同平
章事初格之得罪(事見二百七十卷/梁均王貞明四年)中書吏王魯柔
乗危窘之(窘渠/隕翻)及再為相用事杖殺之許寂謂人曰
張公才髙而識淺戮一魯柔它人誰敢自保此取禍
之端也(張格則失矣許寂同在相位不知蜀有垂亡/之勢但知張格有取禍之端蜀亡為相者得)
(免禍/乎)　蜀主罷金州屯戍命王承勲等七軍還成都
(蜀主恃與唐和而徹邊備是/馴狎虎豹而不嚴設圈檻也)己巳命宣武節度使
李嗣源將宿衞兵三萬七千人赴汴州遂如幽州禦
契丹(命李嗣源將兵赴/鎮因而北出備邊)　庚午帝及皇后如張全義
第全義大陳貢獻酒酣皇后奏稱妾幼失父母見老
者輒思之請父事全義帝許之全義惶恐固辭再三
彊之竟受皇后拜復貢獻謝恩(劉后利張全義之財/此如倡婢屈膝於人)
(志在求貨耳惡可以母天/下乎彊其兩翻復扶又翻)明日后命翰林學士趙鳳
草書謝全義鳳密奏自古無天下之母拜人臣為父
者帝嘉其直然卒行之(卒子/恤翻)自是后與全義日遣使
往來問遺不絶(遺唯/季翻)　初唐僖昭之世宦官雖盛未
嘗有建節者蜀安重霸勸王承休求秦州節度使承
休言於蜀主曰秦州多美婦人請為陛下采擇以獻
(為于/偽翻)蜀主許之庚午以承休為天雄節度使封魯國
公(史言蜀政之亂有/唐末之所無者)以龍武軍為承休牙兵(是年十/月蜀方)
(置龍/武軍)　乙亥蜀主以前武德節度使兼中書令徐延
瓊為京城内外馬步都指揮使(蜀以成都/城為京城)延瓊以外
戚代王宗弼居舊將之右衆皆不平(蜀主之母之妃/皆徐氏也蜀主)
(建遺命不以徐氏兄弟典兵雖王衍昏縱而蜀之臣/亦無以建遺命為衍言者王宗弼亦何足任衆之所)
(以不平徐延瓊/者但以非次耳)　壬午北京言契丹寇嵐州(同光之/初以鎮)
(州為北都太原為西京尋廢北都復/為鎮州以太原為北京嵐盧含翻)　辛卯蜀主改
明年元曰咸康　盧龍節度使李存賢卒　是嵗蜀
主徙普王宗仁為衞王雅王宗輅為豳王褒王宗紀
為趙王榮王宗智為韓王興王宗澤為宋王彭王宗
鼎為魯王忠王宗平為薛王資王宗特為莒王宗輅
宗智宗平皆罷軍役(蜀以諸王為軍使見二百/七十卷梁均王貞明四年)
三年春正月甲午朔蜀大赦　丙申敕有司改葬昭
宗及少帝(以其遭朱温之弑葬/故多闕也少詩照翻)竟以用度不足而止
(後唐自以為承唐後終不能改葬昭宗少帝後漢自/以為纂漢緒而長陵原陵終乾祐之世不沾一奠史)
(書之以/見譏)　契丹寇幽州　庚子帝發洛陽庚戌至興
唐(時以魏州/為興唐府)　詔平盧節度使符習治酸棗遥隄以
禦決河(遥隄者逺於平地為/之以捍水治直之翻)　初李嗣源北征(謂去/年北)
(禦契丹/時也)過興唐東京庫有供御細鎧嗣源牒副留守
張憲取五百領憲以軍興不暇奏而給之帝怒曰憲
不奉詔擅以吾鎧給嗣源何意也罰憲俸一月令自
往軍中取之(往嗣源軍/中取細鎧)帝以義武節度使王都將入
朝欲闢毬場憲曰比以行宫闕廷為毬場前年陛下
即位於此其壇不可毁(比毘至翻同光元年帝築壇/於魏州牙城之南告天即位)
請闢毬場於宫西數日未成帝命毁即位壇憲謂郭
崇韜曰此壇主上所以禮上帝始受命之地也若之
何毁之崇韜從容言於帝(從千/容翻)帝立命兩虞候毁之
(兩虞候馬軍虞候及步軍/虞候一曰左右兩虞候)憲私於崇韜曰忘天背本不
祥莫大焉(背蒲妹翻張憲郭崇韜相與私議而/不敢廷爭以帝之鷙悍而不可回也)　二月
甲戌以横海節度使李紹斌為盧龍節度使(李紹斌至/明宗時復)
(姓趙賜名德均德均守幽州不為無功其後乗危以邀/君外與契丹為市不但父子為虜幽州亦為虜有矣)
　丙子李嗣源奏敗契丹於涿州(敗補/邁翻)　上以契丹為
憂與郭崇韜謀以威名宿將零落殆盡李紹斌位望素
輕欲徙李嗣源鎮真定為紹斌聲援崇韜深以為便時
崇韜領真定上欲徙崇韜鎮汴州(欲使二人/兩易節鎮)崇韜辭曰
臣内典樞機外預大政富貴極矣何必更領藩方且羣
臣或從陛下嵗久身經百戰所得不過一州臣無汗馬
之勞徒以侍從左右(侍從才/用翻)時賛聖謨致位至此常不
自安今因委任勲賢使臣得解旄節乃大願也且汴州
闗東衝要(汴州在成臯闗之東南通淮/泗北接滑魏衝要之地也)地富人繁臣既
不至治所徒令它人攝職何異空城非所以固國基也
上曰深知卿忠藎然卿為朕畫策襲取汶陽保固河津
既而自此路直趨大梁成朕帝業(為于偽翻取汶陽謂/取鄆州保固河津謂)
(築壘馬家口與取大梁事並見/上卷元年汶音問趨七喻翻)豈百戰之功可比乎今
朕貴為天子豈可使卿曽無尺寸之地乎崇韜固辭不
已上乃許之庚辰徙李嗣源為成德節度使　漢主聞
帝滅梁而懼遣宫苑使何詞入貢且覘中國彊弱(覘丑/亷翻)
(又丑/艶翻)甲申詞至魏(時帝在/魏都)及還(還從宣翻/又如字)言帝驕淫無
政不足畏也漢主大悦自是不復通中國(復扶又翻無/敵國外患者)
(國恒亡漢主既知唐之不/足畏奢虐亦由是滋矣)　帝性剛好勝(好呼/到翻)不欲權
在臣下入洛之後信伶宦之讒頗疎忌宿將李嗣源家
在太原三月丁酉表衞州刺史李從珂為北京内牙馬
步都指揮使以便其家帝怒曰嗣源握兵權居大鎮軍
政在吾安得為其子奏請(得為于/偽翻)乃黜從珂為突騎指
揮使帥數百人戍石門鎮(石門鎮即唐之横/水柵帥讀曰率)嗣源憂恐
上章申理久之方解(上時掌翻申者/重也重自理説)辛丑嗣源乞至東
京朝覲不許郭崇韜以嗣源功髙位重亦忌之私謂人
曰總管令公非久為人下者(李嗣源為中書令蕃漢内/外馬步軍都總管故以稱)
(之/)皇家子弟皆不及也密勸帝召之宿衞罷其兵權又
勸帝除之帝皆不從(為李嗣源疑懼張本郭崇韜/其亦自知為伶宦所忌乎)　己
酉帝發興唐自德勝濟河歴楊村戚城觀昔時戰處指
示羣臣以為樂(此即帝自言我於十指上/得天下之故態也樂音洛)　洛陽宫殿
宏邃宦者欲上増廣嬪御詐言宫中夜見鬼物上欲使
符呪者攘之(符水厭祝巫覡挾術以/欺世者為之攘却也)宦者曰臣昔逮事
咸通乾符天子(逮及也咸通唐懿宗/年號乾符僖宗年號)當是時六宫貴賤
不減萬人今掖庭太半空虛故鬼物遊之耳上乃命宦
者王允平伶人景進采擇民間女子逺至太原幽鎮以
充後庭不啻三千人不問所從來上還自興唐(還從宣/翻又如)
(字/)載以牛車纍纍盈路張憲奏諸營婦女亡逸者千餘
人慮扈從諸軍挾匿以行其實皆入宫矣(諸營謂魏州/諸營也史言)
(帝之結怨于魏卒者/非一事從才用翻)庚辰帝至洛陽辛酉詔復以洛陽
為東都興唐府為鄴都(唐之盛時以洛陽為東都同光/之初以晉陽為西京魏州為東)
(京尋以洛陽為洛都今復唐舊以洛陽為東都則亦復/以長安為西京矣晉陽之西京先已改為北都洛陽既)
(復東京之舊又改魏州之東京為鄴都然相州乃古鄴/地魏州治元城非鄴地也鄴戰國時為魏邑漢為鄴縣)
(魏郡治焉漢末曹操為魏王居鄴前燕慕容暐都鄴置/貴鄉縣屬昌樂郡水經注所謂沙丘堰有貴鄉者也隋)
(開皇三年罷昌樂郡貴鄉縣屬魏州遂為州治所此時/與興唐縣並置於鄴下興唐本元城莊宗以魏州為鄴)
(都特以漢魏郡治鄴曹操以魏王都鄴而名之耳然相/州自隋以來治安陽而鄴為屬縣魏州相州治所皆非)
(古鄴/也)　夏四月癸亥朔日有食之　初五臺僧誠惠以
妖妄惑人自言能降伏天龍(降戸/江翻)命風召雨帝尊信之
親師后妃及皇弟皇子拜之(帥讀/曰率)誠惠安坐不起羣臣
莫敢不拜時大旱帝自鄴都迎誠惠至洛陽使祈雨士
民朝夕瞻仰數旬不雨或謂誠惠(謂者告/語之也)官以師祈雨
無驗將焚之(官謂莊宗/師謂誠惠)誠惠逃去慙懼而卒(史言異端/率妖妄不)
(足/信)　庚寅中書侍郎同平章事趙光𦙍卒　太后自與
太妃别(二年正月太/后離晉陽)常忽忽不樂(樂音/洛)雖娛玩盈前未
嘗解顔太妃既别太后亦邑邑成疾太后遣中使醫藥
相繼於道聞疾稍加輒不食又謂帝曰吾與太妃恩如
兄弟欲自往省之(省悉/景翻)帝以天暑道逺苦諫久之乃止
但遣皇弟存渥等往迎侍五月丁酉北都奏太妃薨太
后悲哀不食者累日帝寛譬不離左右太后自是得疾
又欲自往㑹太妃葬帝力諫而止(離力智翻太后之悲/慕以太妃有以得其)
(心/耳)　閩王審知寢疾命其子節度副使延翰權知軍府
事　自春夏大旱六月壬申始雨　帝苦溽暑(溽儒欲/翻溽暑)
(濕熱/也)於禁中擇髙凉之所皆不稱㫖(稱尺/證翻)宦者因言臣
見長安全盛時大明興慶宫樓觀以百數(唐都長安大/明宫東内也)
(興慶宫南内/也觀工喚翻)今日宅家曽無避暑之所宫殿之盛曽不
及當時公卿第舍耳帝乃命宫苑使王允平别建一樓
以清暑宦者曰郭崇韜常不伸眉為孔謙論用度不足
(為于/偽翻)恐陛下雖欲營繕終不可得上曰吾自用内府錢
無闗經費(經費謂國之經常調度/其費仰于租庸使者)然猶慮崇韜諫遣中
使語之曰(語牛/倨翻)今嵗盛暑異常朕昔在河上與梁人相
拒行營卑濕被甲乗馬(被皮/義翻)親當矢石猶無此暑今居
深宫之中而暑不可度奈何對曰陛下昔在河上勍敵
未滅(勍渠/京翻)深念讎恥雖有盛暑不介聖懐今外患已除
海内賔服故雖珍臺閒館猶覺鬱蒸也陛下儻不忘艱
難之時則暑氣自消矣(郭崇韜之言其指明居養之移/人可謂婉切其如帝不聽何)
帝黙然宦者曰崇韜之第無異皇居宜其不知至尊之
熱也帝卒命允平營樓(卒子/恤翻)日役萬人所費巨萬崇韜
諫曰今兩河水旱軍食不充願且息役以俟豐年帝不
聽　帝將伐蜀辛卯詔天下括市戰馬　吳鎮海節度
判官楚州團練使陳彦謙有疾(陳彦謙徐温/所親信者也)徐知誥恐
其遺言及繼嗣事遺之醫藥金帛相屬於道(遺唯季翻/下同屬之)
(欲/翻)彦謙臨終密留書遺徐温請以所生子為嗣(以父子/血氣所)
(屬之親感/動徐温)　太后疾甚秋七月甲午成德節度使李嗣
源以邊事稍弭表求入朝省太后(省悉/景翻)帝不許壬寅太
后殂帝哀毁過甚五日方食　八月癸未杖殺河南令
羅貫初貫為禮部員外郎性强直為郭崇韜所知用為
河南令為政不避權豪伶宦請托書積几案一不報皆
以示崇韜崇韜奏之由是伶宦切齒河南尹張全義亦
以貫髙伉惡之(伉苦浪翻/惡烏路翻)遣婢訴於皇后(劉后以父事/張全義故得)
(遣婢出/入宫掖)后與伶宦共毁之帝含怒未發㑹帝自往壽安
視坤陵役者(九域志壽安縣在洛陽西南七十里五代/㑹要曰上欲祔太后於代州太祖園陵中)
(書門下奏議曰人君以四海為家不當分南北洛陽是/帝王之宅四時朝拜理須便近不能逺幸代州漢朝諸)
(陵皆近秦雍國家園寢布列京畿後魏文帝自代遷洛/之後園陵皆在河南兼勅應勲臣之家不許北葬今魏)
(氏諸陵尚在京畿祔葬代/州理未為允於是作坤陵)道路泥濘(濘乃定/翻淖也)橋多壊帝
問主者為誰宦官對屬河南帝怒下貫獄獄吏榜掠(下/户)
(嫁翻榜音/彭掠音亮)體無完膚明日傳詔殺之崇韜諫曰貫坐橋
道不修法不至死帝怒曰太后靈駕將發天子朝夕往
來橋道不修卿言無罪是黨也崇韜曰陛下以萬乗之
尊怒一縣令使天下謂陛下用法不平臣之罪也帝曰
既公所愛任公裁之拂衣起入宫崇韜隨之論奏不已
帝自闔殿門崇韜不得入貫竟死㬥尸府門逺近寃之
(羅貫之死崇韜可以去而/不能去自致夷滅哀哉)　丁亥遣吏部侍郎李德休
等賜吳越國王玉冊金印紅袍御衣　九月蜀主與太
后太妃遊青城山歴丈人觀上清宫(青城山在蜀州青/城縣北三十三里)
(杜光庭曰岷山連峯接岫千里不絶青城山乃第一峯/也丈人觀在青城北二十里上清宫在髙臺山丈人祠)
(之側髙臺山在岷山上有天池/晉朝立天宫於上號上清宫)遂至彭州陽平化(彭州/濛陽)
(縣北四十里有葛仙山/二十四化之第五化也)漢州三學山而還(還從宣翻/又如字)
乙未立皇子繼岌為魏王　丁酉帝與宰相議伐蜀威
勝節度使李紹欽素諂事宣徽使李紹宏紹宏薦紹欽
有葢世竒才雖孫吳不如可以大任郭崇韜曰段凝亡
國之將姦諂絶倫不可信也(改鄧州宣化軍為威勝軍/段凝降賜姓名李紹欽事)
(並見上/卷元年)衆舉李嗣源崇韜曰契丹方熾總管不可離河
朔(離力/智翻)魏王地當儲副未立殊功請依故事以為伐蜀
都綂(安禄山之亂𤣥宗分命諸子/為諸道都統此唐故事也)成其威名帝曰兒幼
豈能獨往當求其副既而曰無以易卿庚子以魏王繼
岌充西川四面行營都綂崇韜充東北面行營都招討
制置等使軍事悉以委之又以荆南節度使髙季興充
東南面行營都招討使鳳翔節度使李繼曮充都供軍
轉運應接等使同州節度使李令德充行營副招討使
陜州節度使李紹琛充蕃漢馬步軍都排陳斬斫使兼
馬步軍都指揮使(李令德朱友謙之子也李紹琛康/延孝也皆降唐賜姓名陳讀曰陣)西
京留守張筠充西川管内安撫應接使華州節度使毛
璋充左廂馬步都虞候邠州節度使董璋充右廂馬步
都虞候客省使李嚴充西川管内招撫使將兵六萬伐
蜀仍詔季興自取夔忠萬三州為巡屬(唐時䕫忠萬三/州本屬荆南節)
(度唐末之亂王建/據蜀併而有之)都綂置中軍以供奉官李從襲充中
軍馬步都指揮監押髙品李廷安吕知柔充魏王府通
謁(李從襲等/皆宦官也)辛丑以工部尚書任圜翰林學士李愚並
參預都綂軍機　自六月甲午雨罕見日星江河百川
皆溢凡七十五日乃霽　郭崇韜以北都留守孟知祥
有薦引舊恩(事見二百七十卷/梁均王貞明五年)將行言於上曰孟知祥
信厚有謀若得西川而求帥無踰此人者(帥所/類翻)又薦鄴
都副留守張憲謹重有識可為相戊申大軍西行　蜀
安重霸勸王承休請蜀主東遊秦州承休到官即毁府
署作行宫大興力役强取民間女子教歌舞圖形遺韓
昭(遺唯季翻韓昭諛/佞蜀主狎而信之)使言於蜀主又獻花木圖盛稱秦
州山川土風之美蜀主將如秦州羣臣諫者甚衆皆不
聽王宗弼上表諫蜀主投其表於地太后涕泣不食止
之亦不能得前秦州節度判官蒲禹卿上表幾二千言
(上時掌翻/幾居依翻)其畧曰先帝艱難創業欲傳之萬世陛下少
長富貴(少詩照翻/長知兩翻)荒色惑酒秦州人雜羌胡地多瘴癘
萬衆困於奔馳郡縣罷於供億(瘴之亮翻/罷讀曰疲)鳳翔久為仇
讎必生釁隙唐國方通歡好恐懐疑貳(好呼到翻言無/事舉兵東出恐)
(因而/致寇)先皇未嘗無故盤游陛下率意頻離宫闕(離力/智翻)秦
皇東狩鑾駕不還(見秦/紀)煬帝南巡龍舟不返(見隋/紀)蜀都
强盛雄視隣邦邊庭無烽火之虞境内有腹心之疾百
姓失業盜賊公行昔李勢屈於桓温(見九十七卷晉/孝宗永和三年)劉
禪降於鄧艾(見七十七卷魏元帝/景元四年降戸江翻)山河險固不足憑恃
韓昭謂禹卿曰吾收汝表俟主上西歸(自秦州歸成/都曰西歸)當
使獄吏字字問汝(蜀主歸未及以問蒲禹卿/而韓昭身首已異處矣)王承休妻
嚴氏美蜀主私焉故鋭意欲行　冬十月排陳斬斫使
李紹琛與李嚴將驍騎三千步兵萬人為前鋒招討判
官陳乂至寶雞稱疾乞留李愚厲聲曰陳乂見利則進
懼難則止今大軍涉險(自寶雞入散闗/則涉棧閣之險)人心易揺(易以/豉翻)
宜斬以徇由是軍中無敢顧望者乂薊州人也(薊音/計)
癸亥蜀主引兵數萬發成都甲子至漢州武興節度使
王承捷告唐兵西上(蜀置武興軍於鳳州唐自闗東/進兵攻蜀為西上上時掌翻)蜀
主以為羣臣同謀沮已(沮在/吕翻)猶不信大言曰吾方欲耀
武遂東行在道與羣臣賦詩殊不為意　丁丑李紹琛
攻蜀威武城蜀指揮使唐景思將兵出降城使周彦禋
等知不能守亦降(至考異曰實録十月戊寅魏王繼岌/  鳳州王承㨗以鳳興文成四州降)
(前一日康延孝李嚴至故鎮威武城唐景思等降按今/故鎮在鳳州西四程延孝未下鳳州何能先至故鎮又)
(蜀之守禦必在鳳州之東或者當時鳳州之/東别有威武城亦名故鎮非今之故鎮歟)景思秦州
人也得城中糧二十萬斛紹琛縱其敗兵萬餘人逸去
因倍道趣鳳州(縱敗兵先去以懼蜀人而倍道/踵其後以趣鳳州趣七喻翻)李嚴飛
書以諭王承捷李繼曮竭鳳翔蓄積以饋軍不能充人
情憂恐郭崇韜入散闗指其山曰吾輩進無成功不得
復還此矣當盡力一决(一决者一决戰也/復扶又翻下同)今饋運將竭
宜先取鳳州因其糧諸將皆言蜀地險固未可長驅宜
按兵觀釁崇韜以問李愚愚曰蜀人苦其主荒淫莫為
之用宜乗其人心崩離風驅霆擊彼皆破膽雖有險阻
誰與守之兵勢不可緩也是日李紹琛告捷(是日崇韜/入散闗之)
(日也葢/即丁丑)崇韜喜謂李愚曰公料敵如此吾復何憂乃倍
道而進(復扶/又翻)戊寅王承㨗以鳳興文扶四州印節迎降
(四州州印及武興節/度使印及旌節也)得兵八千糧四十萬斛崇韜曰平
蜀必矣(兵威已振有糧/可因知功必成)即以都綂牒命承捷攝武興節
度使己卯蜀主至利州威武敗卒奔還始信唐兵之來
王宗弼宋光嗣言於蜀主曰東川山南兵力尚完(東川/謂梓)
(遂諸州山南/謂興元諸州)陛下但以大軍扼利州唐人安敢懸兵深
入從之庚辰以隨駕清道指揮使王宗勲王宗儼兼侍
中王宗昱為三招討將兵三萬逆戰從駕兵自綿漢至
深渡(從才用翻深渡在利州綿谷/縣北大漫天小漫天之間)千里相屬(屬之/欲翻)皆怨
憤曰龍武軍糧賜倍於它軍(龍武糧賜優/厚事見上年)它軍安能禦
敵李紹琛等過長舉(長舉漢沮縣地西魏置盤頭郡隋/置長舉縣唐屬興州九域志在州)
(西一/百里)興州都指揮使程奉璉將所部兵五百來降且請
先治橋棧以俟唐軍(璉力展翻治直/之翻棧士限翻)由是軍行無險阻
之虞辛巳興州刺史王承鑒弃城走紹琛等克興州(考/)
(異曰實録甲申魏王至故鎮康延孝收興州十國紀年/辛巳承鑒出奔甲申繼岌郭崇韜至威武城今從之)
郭崇韜以唐景思攝興州刺史乙酉成州刺史王承朴
棄城走(九域志興州西至成/州二百一十五里)李紹琛等與蜀三招討戰
于三泉(三泉縣唐屬興元府九域志興州東南至三/泉一百四十五里有百牢闗金牛道之險)蜀
兵大敗斬首五千級餘衆潰走又得糧十五萬斛於三
泉由是軍食優足(優饒/也)　戊子葬貞簡太后于坤陵
蜀主聞王宗勲等敗自利州倍道西走斷桔柏津浮梁
(桔古屑翻/斷音短)命中書令判六軍諸衞事王宗弼將大軍守
利州且令斬王宗勲等三招討(以三泉/之敗也)李紹琛晝夜兼行
趣利州(九域志三泉西至利州一/百八十九里趣七喻翻)蜀武德留後宋光葆
遺郭崇韜書(遺唯/季翻)請唐兵不入境當舉巡屬内附茍不
如約則背城决戰以報本朝(背蒲昧翻宋光葆謂/蜀為本朝朝直遥翻)崇韜
復書撫納之乙丑魏王繼岌至興州光葆以梓綿劍
龍普五州武定節度使王承肇以洋蓬壁三州山南節
度使王宗威以梁開通渠麟五州(渠州潾山縣唐武德/元年置潾州八年州)
(廢以潾山縣屬渠州當是蜀復置潾州也麟當作潾音/力珍翻又唐貞觀中置麟州以處生羌歸附者屬松州)
(都督府唐至德後淪没久/矣當以渠潾之潾為是)階州刺史王承岳以階州皆
降承肇宗侃之子也自餘城鎮皆望風欵附天雄節度
使王承休與副使安重霸謀掩擊唐軍(欲自秦州掩/撃唐軍之後)重
霸曰擊之不勝則大事去矣蜀中精兵十萬天下險固
唐兵雖勇安能直度劍門邪然公受國恩聞難不可不
赴(難乃/旦翻)願與公俱西(言自秦州/西赴成都)承休素親信之以為然
重霸請賂羌人買文扶州路以歸承休從之使重霸將
龍武軍及所募兵萬二千人以從將行州人餞於城外
承休上道(以從才用翻/上時掌翻)重霸拜於馬前曰國家竭力以
得秦隴(蜀得秦隴見二百六十/九卷梁均王貞明元年)若從開府還朝(朝直/遥翻)誰
當守之開府行矣重霸請為公留守(蜀葢加王承休開/府儀同三司故稱)
(之為于偽翻下為/陳同守式又翻)承休業已上道無如之何遂與招討
副使王宗汭自扶文而南其地皆不毛羌人抄之(抄楚/交翻)
且戰且行士卒凍餒比至茂州餘衆二千而已(此自秦/州取道)
(文扶循山至茂州也為王承休宗汭/為魏王繼岌所誅張本比必利翻)重霸遂以秦隴來
降　髙季興常欲取三峽畏蜀峽路招討使張武威名
不敢進至是乗唐兵勢使其子行軍司馬從誨權軍府
事自將水軍上峽取施州張武以鐵鏁斷江路(斷音/短)季
興遣勇士乗舟斫之㑹風大起舟絓於鏁不能進退(絓/音)
(掛/)矢石交下壊其戰艦(壊音/怪)季興輕舟遁去(使蜀之邊/帥盡如張)
(武散闗豈易入哉為後/孟知祥復用張武張本)既而聞北路陷敗以䕫忠萬三
州遣使詣魏王降　郭崇韜遺王宗弼等書為陳利害
(遺唯/季翻)李紹琛未至利州宗弼棄城引兵西歸王宗勲等
三招討追及宗弼於白芀(九域志簡州金水縣/有白芀鎮芀都聊翻)宗弼懐
中探詔書示之曰(探吐/南翻)宋光嗣令我殺爾曹因相持而
泣遂合謀送欵於唐
　
　
　
　
　
　
　資治通鑑卷二百七十三
