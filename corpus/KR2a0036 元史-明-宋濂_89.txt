
　元史卷八十八
　　明翰林學士亞中大夫知制誥兼修國史宋濓等修
　百官志第三十八
　　百官四
太常禮儀院秩正二品掌大禮樂祭享宗廟社稷封贈
諡號等事中統元年中都立太常寺設寺丞一員至元
二年翰林兼攝太常寺九年立太常設卿一員秩正三
品少卿以下五員品秩有差十三年省併衙門以侍儀
司併入太常寺十四年増博士一員十六年又増法物
庫子掌公服法服之藏二十年陞正三品别置侍儀司
至大元年改陞院設官十二員正二品四年復為太常
寺正三品延祐元年復改陞院正二品以大司徒領之
七年降從二品天厯二年復陞正二品定置院使二員
正二品同知二員正三品僉院二員從三品同僉二員
正四品院判二員正五品經歴一員從五品都事一員
從七品照磨兼管勾承發架閣一員正八品屬官博士
二員正七品奉禮郎二員奉禮兼檢討一員並從八品
協律郎二員從八品太祝十員從八品禮直管勾一員
從九品令史四人通事知印譯史各二人宣使四人典
吏三人
　太廟署秩從六品掌宗廟行禮兼廩犧署事至元三
　年始置令二員從六品丞一員從六品
　郊祀署秩從六品大徳九年始置掌郊祀行禮兼廩
　犧署事令二員從六品丞二員從七品
　社稷署秩從六品大徳元年始置令二員從六品丞
　一員從七品
　大樂署秩從六品中統五年始置令二員從六品丞
　一員從七品掌管禮生樂工四百七十九户
典瑞院秩正二品掌寶璽金銀符牌中統元年始置符
寶郎二員至元十六年立符寶局給六品印十七年陞
正五品十八年改典瑞監秩正三品二十年降為正四
品省卿二員二十九年復正三品仍置監卿二員大徳
十一年陞典瑞院正二品置院使四員正二品同知二
員正三品僉院二員從三品同僉二員正四品院判二
員正五品經歴二員從五品都事二員從七品照磨兼
管勾承發架閣庫一員正八品令史四人譯史四人知
印通事各一人宣使四人典吏三人
太史院秩正三品掌天文厯數之事至元十五年始立
院置太史令等官一員至大元年陞從二品設官十員
延祐三年陞正二品設官十五員後定置院使五員正
二品同知二員正三品僉院二員從三品同僉二員正
四品院判二員正五品經歴一員從五品都事一員從
七品管勾一員從九品令史三人譯史一人知印二人
通事一人宣使二人典吏二人
　春官正兼夏官正一員正五品
　秋官正兼冬官正中官正一員正五品
　保章正五員正七品
　保章副五員正八品
　掌厯二員正八品
　腹裏印厯管勾一員從九品
　各省司厯十二員正九品
　印厯管勾二員從九品
　靈臺郎一員正七品
　監候六員從八品
　副監候六員正九品
　星厯生四十四員
　挈壺正一員從八品
　司辰郎二員正九品
　燈漏直長一人
　教授一員從八品
　學正一員從九品
　校書郎二員正八品
太醫院秩正二品掌醫事製奉御藥物領各屬醫職中
統元年置宣差提㸃太醫院事給銀印二十年改為尚
醫監秩正四品二十二年復為太醫院給銀印置提㸃
四員院使副使判官各二員大徳五年陞正二品設官
十六員十一年増院使二員皇慶元年増院使二員二
年増院使一員至治二年定置院使一十二員正二品
同知二員正三品僉院二員從三品同僉二員正四品
院判二員正五品經歴二員從七品都事二員從七品
照磨兼承發架閣庫一員正八品令史八人譯史二人
知印二人通事二人宣使二人
　廣惠司秩正三品掌修製御用囘囘藥物及和劑以
　療諸宿衛士及在京孤寒者至元七年始置提舉二
　員十七年増置提舉一員延祐六年陞正二品七年
　仍正五品至治二年復為正三品置卿四員少卿丞
　各二員後定置司卿四員少卿二員司丞二員經歴
　知事照磨各一員
　　大都上都回回藥物院二秩從五品掌囘囘藥事
　　至元二十九年始置至治二年撥𨽻廣惠司定置
　　達嚕噶齊一員大使二員副使一員
　御藥院秩從五品掌受各路鄉貢諸蕃進獻珍貴藥
　品修造湯煎至元六年始置達嚕噶齊一員從五品
　大使二員從五品副使三員正七品直長一員都監
　二員
　御藥局秩從五品掌兩都行篋藥餌至元十年始置
　大徳九年分立行御藥局掌行篋藥物本局但掌上
　都藥倉之事定置達嚕噶齊一員從五品局使二員
　從五品副使二員正七品
　行御藥局秩從五品達嚕噶齊一員大使二員副使
　三員品秩仝上掌行篋藥餌大徳九年始置
　御香局秩從五品提㸃一員司令一員掌修合御用
　諸香至大元年始置
　大都惠民局秩從五品掌收官錢經營出息市藥修
　劑以惠貧民中統二年始置受太醫院劄至元十四
　年定從六品秩二十一年陞從五品
　上都惠民司提㸃一員司令一員中統四年始置品
　秩並同上
　醫學提舉司秩從五品至元九年始置十三年罷十
　四年復置掌考校諸路醫生課義試驗太醫教官校
　勘名醫撰述文字辨驗藥材訓誨太醫子弟領各處
　醫學提舉一員副提舉一員
　　官醫提舉司秩從五品掌醫户差役詞訟至元二
　　十五年置
　　大都保定彰徳東平四路設提舉同提舉副提舉
　　各一員
　　河間大名晉寧大同濟寧廣平冀寧濟南遼陽興
　　和十路設提舉副提舉各一員
　　衛輝懐慶大寧設提舉一員
奎章閣學士院秩正二品天厯二年立於興聖殿西命
儒臣進經史之書考帝王之治大學士二員正三品尋
陞為學士院大學士正二品侍書學士從二品承制學
士正三品供奉學士正四品參書從五品多以它官兼
領其職至順元年増大學士二員共四員侍書學士二
員承制學士二員供奉學士二員首領官參書二員典
籖二員照磨一員内掾四人譯文内掾知印各二人克
埒穆爾齊一人宣使四人典書五人屬官授經郎二員
　羣玉内司秩正三品天厯二年始置掌奎章圖書寶
　玩及凡常御之物監司一員正三品司尉一員從三
　品亞尉一員正四品僉司二員從四品司丞二員正
　五品典簿一員正七品令史二人知印一人克埒穆
　爾齊一人奏差典吏各二人給使八人司膳四人
藝文監秩從三品天厯二年置專以國語敷譯儒書及
儒書之合校讐者俾兼治之大監檢校書籍事二員從
三品少監同檢校書籍二員從四品監丞參檢校書籍
事二員從五品典簿一員照磨一員令史四人譯史一
人克埒穆爾齊一人奏差一人典吏三人
　監書博士秩正五品天厯二年始置品定書畫擇朝
　臣之博識者為之博士二員正五品書吏一人
　藝林庫秩從六品提㸃一員從六品大使一員副使
　一員正七品庫子二人巴哩巴二人掌藏貯書籍天厯
　二年始置
　廣成局秩七品掌傳刻經籍及印造之事天厯二年
　始置大使一員從七品副使一員正八品直長二人
　正九品司吏二人
侍正府秩正二品至順二年置侍正一十四員正二品
同知二員正三品參府二員從九品侍判二員正四品
經歴一員從六品都事一員從七品照磨一員從八品
掌内廷近侍之事領舒庫爾齊四百人奉御二十四員
拱衛直都指揮使司為其屬掾史八人譯史四人通事
知印各二人宣使八人典吏五人
　奉御二十四員秩五品尚冠奉御二員從五品尚冠
　副奉御二員從六品尚衣奉御二員從五品尚衣副
　奉御二員從六品尚鞶奉御二員從五品尚鞶副奉
　御二員從六品尚沐奉御二員從五品尚沐副奉
　二員從六品尚飾兼尚輦奉御二員正六品尚飾兼
　尚輦副奉御二員正七品奉御掌簿四員從七品天
　厯初置以四集賽之舒庫爾齊為之
給事中秩正四品至元六年始置起居注左右補闕掌
隨朝省臺院諸司凡奏聞之事悉紀録之如古左右史
十五年改陞給事中兼修起居注左右補闕改為左右
侍儀奉御兼修起居注皇慶元年陞正三品延祐七年
仍四品後定置給事中兼修起居注二員右侍儀奉御
同修起居注一員左侍儀奉御同修起居注一員令史
一人譯史四人通事兼知印一人
將作院秩正二品掌成造金玉珠翠犀象寶貝冠佩器
皿織造刺繡段疋紗羅異様百色造作至元三十年始
置院使一員經歴都事各一員三十一年増院使二員
元貞元年又増二員延祐七年省院使二員後定置院
使七員正二品同知二員正三品同僉二員正四品院
判二員正五品經歴一員從五品都事一員從七品照
磨管勾一員正八品令史六人譯史知印各二人宣使
四人
　諸路金玉人匠總管府秩正三品掌造寶貝金玉冠
　㡌繫腰束帶金銀器皿并總諸司局事中統二年初
　立金玉局秩正五品至元三年改總管府置總管一
　員經歴提控案牘各一員十二年又置同知副總管
　各一員二十五年置達嚕噶齊一員大徳四年又置
　副達嚕噶齊副總管各一員後定置達嚕噶齊二員
　正三品總管二員正三品副達嚕噶齊二員正四品
　同知二員從四品副總管二員正五品經歴一員從
　七品知事一員從八品照磨管勾各一員令史五人
　譯史一人奏差二人
　　玉局提舉司秩從五品提舉一員正七品同提舉
　　一員從七品副提舉一員正八品中統二年以和
　　琳人匠置局造作始設直長至元三年立玉匠局
　　用正七品印十五年改提舉司
　　金銀器盒提舉司秩從五品提舉一員同提舉一
　　員副提舉一員品秩同上吏目一員至元十五
　　始置金銀局秩從七品二十四年改為提舉司秩
　　正六品大徳間陞從五品
　　瑪瑙提舉司秩從五品提舉一員同提舉一員吏
　　目一員至元九年置大都等處瑪瑙局秩從七品
　　管領瑪瑙匠户五百有竒置提舉三員受金玉府
　　劄十五年改立提舉司領大都𢎞州兩處造作陞
　　從五品三十年減副提舉一員定置如上
　　陽山瑪瑙提舉司秩從五品至元十五年置提舉
　　一員同提舉一員副提舉一員品秩同前
　　金絲子局秩從五品大使一員從五品副使一員
　　正七品直長一員中統二年設二局至元二十四
　　年併為一
　　鞓帶斜皮局秩從八品至元十五年置大使副使
　　各一員
　　瓘玉局秩從八品至元十五年置大使一員
　　浮梁磁局秩正九品至元十五年立掌燒造磁器
　　并漆造馬尾㯶藤笠㡌等事大使副使各一員
　　畫局秩從八品掌描造諸色様製至元十五年置
　　大使一員
　　管領珠子民匠官正七品掌採撈蛤珠於楊村直
　　沽等處中統二年立管領官子孫世襲
　　粧釘局從八品至元十五年置大使一員
　　大小雕木局秩從八品至元十五年置大使一員
　　宣徳隆興等處瑪瑙人匠提舉司秩正六品至元
　　十五年置提舉一員從七品副提舉一員從八品
　　温犀玳瑁局秩從八品至元十五年置大使一員
　　上都金銀器盒局秩從六品至元十六年置大使
　　一員副使一員直長一員
　　漆紗冠冕局至元十五年置大使副使各一員
　　大同路採砂所至元十六年置管領大同路撥到
　　民一百六户歲採磨玉夏水砂二百石起運大都
　　以給玉工磨礲之用大使一員
　　管匠都提領所秩從七品至元十三年置掌金玉
　　府諸人匠詞訟都提領一員
　　監造諸般寶貝官秩正五品至元二十一年置達
　　嚕噶齊二員
　　收支諸物庫秩從八品至元十五年置大使副使
　　各一員
　　行諸路金玉人匠總管府秩從三品至大間始置
　　于杭州路達嚕噶齊總管各一員並從三品同知
　　一員正五品副總管一員從五品經歴一員從七
　　品知事一員從八品提控案牘一員
　異様局總管府秩正三品中統二年立提㸃所至元
　六年改為總管府總管一員十四年置同知副總管
　各一員二十一年増總管一員二十九年置達嚕噶
　齊一員三十年減同知副總管各一員後定置達嚕
　噶齊一員總管一員並正三品同知一員從四品副
　總管一員從五品經歴一員從七品知事一員從八
　品
　　異樣紋繡提舉司秩從五品中統二年立局至元
　　十四年改提舉司提舉一員從五品同提舉一員
　　正七品副提舉一員正八品
　　綾錦織染提舉司秩從五品至元二十四年改局
　　置提舉司提舉一員同提舉一員副提舉一員品
　　秩同上
　　紗羅提舉司秩從五品至元十二年改局置提舉
　　司提舉同提舉副提舉各一員品秩同上
　　紗金顔料總庫秩從九品中統二年置大使副使
　　各一員從九品
　大都等路民匠總管府秩正三品府官總管一員從
　三品同知一員正五品副總管一員從五品經歴一
　員從七品知事一員從八品提控案牘一員至元七
　年初立府秩從三品十四年改陞正三品
　　備章總院秩從六品大使副使各一員至元十三
　　年省併楊藺等八局為總局
　　尚衣局秩從五品至元二年置達嚕噶齊一員從
　　五品提舉一員從五品同提舉一員正七品副提
　　舉一員正八品都目一人
　　御衣局秩從五品至元二年置達嚕噶齊提舉各
　　一員從五品同提舉一員正七品副提舉一員正
　　八品都目一人
　　御衣史道安局秩從六品至元二年置以史道安
　　掌其職因以名之大使副使各一員
　　高麗提舉司秩從五品至元二十二年置提舉一
　　員
　　織佛像提舉司秩從五品延祐四年改提領所為
　　提舉司提舉副提舉各二員
通政院秩從二品國初置驛以給使傳設托克托和斯
以辨奸偽至元七年立諸站都統領使司以總之設官
六員十三年改通政院十四年分置大都上都兩院二
十九年又置江南分院大徳七年罷至大元年陞正二
品四年罷以其事歸兵部是年兩都仍置止管達勒達
展齊延祐七年復從二品兼領漢人展齊大都院使四
員從二品同知二員正三品副使二員從三品僉院一
員正四品同僉一員從四品院判一員正五品經歴一
員從五品都事一員從七品照磨兼管勾承𤼵架閣一
員正八品令史十三人通事一人知印二人宣使十人
上都院使同知副使僉院判官各一員經歴都事各一
員品秩並同大都令史四人譯史三人通事一人知
一人宣使一人
　廪給司秩從七品掌諸王諸蕃各省四方邊遠使客
　飲食供張等事至元十九年置提領司令司丞各一
　員
中政院秩正二品院使七員正二品同知二員正三品
僉院二員從三品同僉二員正四品院判二員正五品
掌中宫財賦營造供給并番衛之士湯沐之邑元貞二
年始置中御府秩正三品大徳四年陞中政院秩正二
品至大三年陞從一品院使七員同知僉院同僉院判
各二員四年省併入典内院皇慶二年復為中政院設
官如舊其幕職則司議二員從五品長史二員正六品
照磨兼管勾承發架閣一員正八品吏屬䝉古筆且齊
四人掾史十二人回回掾史二人克埒穆爾齊二人知
印二人宣使十人
　中瑞司秩正三品掌奉寶册卿五員正三品丞二員
　正四品典簿二員從七品寫懿㫖筆且齊四人譯史
　一人令史四人知印一人通事一人奏差二人典吏
　二人
　内正司秩正三品掌百工營繕之役地産孳畜之儲
　以供膳服備賜予卿四員正三品少卿二員正四品
　丞二員從五品典簿二員從七品照磨兼管勾一員
　正九品吏屬各有差領署二提舉司一及其司屬凡
　十有六歲賦之額工作之程終歲則㑹其數以達焉
　　尚工署秩從五品令一員從五品丞二員從六品
　　書史一人書吏四人掌營繕雜作之役凡百工名
　　數興造程式與其材物皆經度之而責其成功皇
　　慶元年始置𨽻内正司
　　　威埒齊局秩從七品提領一員大使一員副使
　　　一員直長二員掌裁製縫綫之事延祐六年始
　　　置𨽻尚工署
　　贊儀署秩正五品提領一員大使一員副使一員
　　直長二員掌車輿器備雜造之事皇慶二年始置
　　𨽻内正司
　管領六盤山等處齊哩克昆民匠都提舉司秩正四
　品達嚕噶齊一員都提舉一員同提舉二員副提舉
　二員知事一員提控案牘一員吏四人奏差二人至
　大四年始置國初未有官署賦無所稽後遣使覈實
　始著為籍設司以領之
　　奉元等路平涼等處開城等處甘肅寧夏等路察
　　汙諾爾等處長官司凡五處秩正五品各設達嚕
　　噶齊一員長官一員副長官一員提控案牘一員
　　都目一員吏十人延祐二年以民匠提舉司所領
　　地里闊逺人户散處於政不便乃酌逺近衆寡立
　　長官司提領所以分理之
　　　提領所凡十並正七品奉元等路鳯翔等處平
　　　涼寧環等處開城等處察汗諾爾等處甘州等
　　　路肅沙等路永昌寧夏等路長城等路各設提
　　　領一員同提領一員副提領一員典吏一員分
　　　掌齊哩克昆地方𨽻各長官司
　翊正司秩正三品令五員正三品丞四員正四品典
　簿二員從七品照磨一員從八品譯史二人令史六
　人知印及通事奏差典吏各二人掌齊哩克昆民匠
　五千餘户歲辦錢糧造作以供公上至元三十一年
　始置御位下管領隨路民匠打捕鷹房納綿等户總
　管府正三品復𨽻正宫位下延祐六年改翊正司歲
　終㑹其出納以達于院而糾其弊領提舉司二提領
　所一
　　管領上都等處諸色人匠提舉司秩從五品達嚕
　　噶齊一員提舉一員並從五品同提舉一員從六
　　品副提舉一員從七品直長一員都目一員吏目
　　一員司吏四人部役二人元貞元年始置管户二
　　千五百有竒𨽻翊正司
　　管領隨路打捕鷹房納綿等户提舉司秩從五品
　　達嚕噶齊一員提舉一員同提舉一員副提舉一
　　員品秩同上直長一員都目一員吏目一員司吏
　　四人部役二人元貞元年始置𨽻翊正司
　　管領歸徳亳州等處管民提領所秩從七品提領
　　一員同提領一員副提領一員典史一員司吏一
　　人國初平江南收附歸徳楚通等三百五十六户
　　令托和巴管領大徳二年始置提領所𨽻翊正司
　典飲局秩正七品大使二員副使二員典史一員攢
　典二人掌醖造酒醴以供内府及祭祀宴享賔客賜
　頒之給初置嘉醖局秩六品𨽻家令至大二年改典
　飲兩都分置皇慶元年撥𨽻中宫
　管領大都等路打捕民匠等户總管府秩正三品達
　嚕噶齊一員總管一員並正三品同知一員正四品
　副總管一員正五品經歴一員從七品知事一員從
　八品提控案牘照磨一員譯史一人令史奏差各四
　人掌錢糧造作之事國初平定河南諸郡收聚人户
　一萬五千有竒置官管領至元八年屬有司二十年
　改𨽻中尚監二十六年始置總管府領提舉司十有
　一提領所二十有五
　　在京提舉司二秩從五品逹嚕噶齊一員提舉一
　　員從五品同提舉一員從六品副提舉一員從七
　　品都目一員分管各處人户至元十六年給從七
　　品印大徳四年省併為十一處改提舉司陞從五
　　品涿州保定真定冀寧河南大名東平東昌濟南
　　等路提舉司凡九處各設達嚕噶齊一員提舉一
　　員同提舉一員副提舉一員都目一員
　　提領所凡二十五處大都等路東安州濟寧曹州
　　祁州完州河間濟南濟陽大同元氏冀寧晉寧歸
　　徳南陽懷孟汝寧衛輝曹州涿州真定中山平山
　　大名高唐等處毎處各設提領一員同提領一員
　　副提領一員典史一員
　管領諸路打捕鷹房民匠等户總管府秩正三品達
　嚕噶齊一員總管一員正三品同知一員正五品副
　總管二員從五品經歴三員從七品知事一員從八
　品提控案牘一員照磨一員譯史一人令史四人奏
　差二人掌錢糧造作之事大徳三年始置元貞元年
　撥𨽻中宫位下領提舉司四提領所十有一
　　管民提舉司大都等路冀寜等路南陽唐州等處
　　河南路府等處凡四司秩從五品每司設達嚕噶
　　齊一員提舉一員同提舉一員副提舉一員都目
　　一員吏二人
　　提領所几十有一大都保定河間真定南陽鄧州
　　濟南嵩汝汴梁裕州汝濟陳州唐州泌陽襄陽湖
　　陽晉寧冀寧等處各設所秩正七品毎所提領二
　　員同提領一員副提領一員典吏一員司吏二人
　　至元十六年置至大元年改提領所
　江浙等處財賦都總管府秩正三品達嚕噶齊一員
　都總管一員並正三品同知一員正五品副總管一
　員從五品經歴一員從七品知事一員從八品照磨
　一員提控案牘一員從九品譯史一人令史一十五
　人奏差一十五人典吏二人掌河南沒入貲産課其
　所賦以供内儲至大元年置領提舉司三庫局各一
　　平江松江建康等處提舉司凡三處秩並正五品
　　毎司各設達嚕噶齊一員提舉一員同提舉一員
　　副提舉一員都目一員吏目一員司吏六人
　　豐盈庫提領一員大使一員副使一員典吏一人
　　掌収本府錢帛
　　織染局局使一員典吏一人掌織染嵗造段匹
　管領種田打捕鷹房民匠等户萬户府秩正三品掌
　歸徳亳州永宿二十餘城各䝉古漢軍種田户差税
　中統二年置初𨽻塔齊爾王位下其後改屬中宫萬
　户一員經歴一員知事一員提控案牘一員令史四
　人領司屬凡十處
　管領大名等處種田諸色户總管府秩正五品總管
　一員副總管一員都目一員中統二年置至元二十
　三年置府大名
　管領本投下大都等處諸色户討都達嚕噶齊秩正
　五品達嚕噶齊一員提控案牘一員都目一員中統
　三年置至元十五年置司大都
　管領大都河間等路打捕鷹房總管府秩正五品總
　管一員副總管一員都目一員司吏二人中統二年
　置三年給印
　管領東平等路管民官秩正五品總管一員相
　一員都目一員吏一人中統二年置至元二十二年
　給印
　管領大名等路宣撫司燕京路管民千户所秩從七
　品提領一員副提領一員中統二年置
　管領曹州等處本投下民户管領東明等處本投下
　户計管領蒲城等處本投下諸色户計管領汴梁等
　路本投下種田打捕軀户四提領所秩正七品提領
　各二員同提領副提領各一員典吏各一員司吏各
　一人中統二年置至元十四年頒印
　海西遼東哈斯罕等處鷹房諸色人匠齊哩克昆萬
　户府秩正三品達嚕噶齊一員萬户一員副萬户一
　員經歴一員知事一員提控案牘兼照磨一員譯史
　一人掌錢糧造作之事管領哈斯罕等處肇州托音
　温都爾諸色人匠四十户仍領鎮撫司千户所
　　鎮撫司鎮撫一員吏一人延祐四年始置
　　哈斯罕等處打捕鷹房齊哩克昆千户所秩從五
　　品達嚕噶齊一員千户一員副千户一員吏目一
　　員司吏四人彈壓一人部役二人至大二年置提
　　舉司延祐六年改千户所
　　諸色人匠齊哩克昆千户所秩從五品達嚕噶齊
　　一員千户一員副千户一員都目一員司吏四人
　　部役二人初為提舉司後改千户所
　　肇州等處女直千户所達嚕噶齊一員千户一員
　　副千户一員吏目一員司吏四人延祐三年置
　　托音温都爾烏梁海千户所延祐三年置
　　和約爾等處齊哩克昆千户所至治元年置
　　開元等處齊哩克昆千户所至治元年置
　　石州等處齊哩克昆千户所延祐七年置
　　瀋陽等處齊哩克昆千户所至治元年置
　　遼陽等處齊哩克昆千户所至治二年置
　　葢州等處齊哩克昆千户所延祐五年置
　　幹盤等處齊哩克昆千户所至治元年置
　遼陽等處金銀鐵冶都提舉司秩正四品都提舉一
　員同提舉一員副提舉一員提控案牘一員譯史一
　人吏六人奏差二人掌辦金銀􁀙鐵等課分納中書
　省及中政院七年以其賦盡歸中宫
　管領本位下齊哩克昆隨路諸色民匠打捕鷹房都
　總管府秩正三品達嚕噶齊一員都總管一員並正
　三品同知一員正五品副總管一員從五品掌齊哩
　克昆二萬九千户田萬五千餘頃出賦以備兵役之
　事中統二年置府大徳十年𨽻詹事院至大三年𨽻
　徽政院延祐三年改善政司至治二年徽政院及其
　屬盡廢天厯三年復立府仍正三品設官如上其首
　領官則經歴一員從七品知事一員從八品照磨一
　員從九品吏屬令史一十二人譯史四人通事知印
　各二人奏差一十人典吏六人
　管領諸路打捕鷹房民匠等户總管府秩正三品達
　嚕噶齊一員總管一員同知一員副總管一員品秩
　如上經歴一員知事一員提控案牘一員照磨一員
　令史四人譯史一人奏差二人大徳三年置其屬附
　見
　　大都等路管民提舉司達嚕噶齊一員同提舉一
　　員副提舉一員都目一員
　　大都保定提領所提領二員同提領一員副提領
　　一員典吏一員
　　河間真定提領所提領二員同提領一員副提領
　　一員典吏一員
　　唐州提舉司達嚕噶齊一員提舉一員同提舉一
　　員副提舉一員都目一員
　　南陽鄧州提領所提領二員同提領一員副提
　　一員典史一員
　　唐州泌陽提領所提領二員同提領一員副提領
　　一員典史一員
　　襄陽湖陽提領所提領二員同提領一員副提領
　　一員典史一員
　　汝寧陳州提領所提領二員同提領一員副提領
　　一員典史一員
　　河南提舉司達嚕噶齊一員提舉一員同提舉一
　　員都目一員
　　汴梁裕州提領所提領二員同提領一員副提領
　　一員典史一員
　　河南嵩汝提領所提領二員同提領一員副提領
　　一員典史一員
　　南陽唐州提領所提領二員同提領一員副提領
　　一員典史一員
　　冀寧提舉司達嚕噶齊一員提舉一員都目一員
　　冀寧提領所提領二員同提領一員副提領一員
　　典史一員
　　晉寧提領所提領二員同提領一員副提領一員
　　典史一員
　寳昌庫提領一員大使一員掌受金銀􁀙鐵之課以
　待儲運
　金銀塲提領所凡七梁家寨銀塲明世銀塲宻務銀
　塲寳山銀場燒炭峪銀塲胡寳峪金塲七寳山􁀙炭
　塲俱從七品每所各設提領一員同提領一員副提
　領一員
　鐵冶管勾所凡二處各設管勾一員同管勾一員副
　管勾一員
　奉宸庫秩五品提㸃四員副使二員提控案牘一員
　庫子六人掌中藏寳貨錢帛給納之事大徳元年置
　廣禧庫達嚕噶齊一員提舉一員大使一員副使二
　員提控案牘一員庫子四人大徳八年置掌収支御
　膳野物職視生料庫
　
　
　
　
　
　
　
　
　
　
　
　
　
　元史卷八十八
