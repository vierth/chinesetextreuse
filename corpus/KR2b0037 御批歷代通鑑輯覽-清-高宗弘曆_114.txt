
　御批厯代通鑑輯覽卷一百十三
　明
　熹宗皇帝
　(辛/酋)天啓元年春二月遼陽有數日並出
　閏月孫如游罷
　　如游入閣言者詆其不由廷推交章論列如游亦屢
　　乞去帝輒慰留至是疏十四上乃許之(後四年卒贈/少保謚文恭)
　三月我
大清兵取瀋陽遼陽經畧袁應泰巡按御史張銓(字子衡/泌水人)
　等死之
　　應泰議三路出師復清河撫順未行我
　大清兵已薄瀋陽縂兵賀世賢等嬰城固守
　大軍奮勇縱擊城外兵七萬人皆潰世賢戰死(縂兵尤/世功㕘)
　　(將夏國卿張綱知州段展同知/陳柏皆死  世功榆林衛人)城遂㧞總兵陳䇿李
　　秉誠等聞警赴援
大兵分路擊敗之䇿死焉秉誠等遁去(䇿與總兵童仲/揆赴援時次渾)
　(河聞世賢敗沒欲旋師遊擊周敦吉不可乃與副將/戚金叅将張名世吳文傑都司袁見龍鄧起龍石砫)
　(都司秦邦屏守備雷安民等皆死/焉石砫四川土司今屬夔州府)
大兵乘勝直趨遼陽應泰撤奉集威寧諸軍並力守禦
　引水注壕沿壕列火器兵環四面
大兵掘城西閘以洩壕水分兵塞城東水口擊敗諸將
　(總兵梁仲善陣亡侯世禄/姜弼皆負重傷潰圍出)遂渡壕薄城應泰與銓等
　分陴固守我
大清左四旗兵先登城城中拒戰達旦守城官牛維曜
　髙出等俱縋城遁城中大亂翌旦右四旗兵亦登城
　應泰居城北鎮逺樓知事不濟太息謂銓曰吾當死
　于此公無城守責宜急去退保河西(時以遼河之東/為河東遼河之)
　(西為/河西)圖後舉銓不可應泰遂佩劍印自經死(婦弟姚/居秀從)
　(之僕唐世明慿屍/大慟縱火焚樓死)銓被執諭之降不屈令還署北向
　拜闕遥辭父母乃縊死我
大清命禮葬之(副使何廷魁懷印綬卒其妾髙氏金氏/投井死婢僕死者六人僉事崔儒秀戎)
　(服自經于都司署轉餉同知陳輔堯段展及都司徐/國全皆自到死  何廷魁字汝謙大同人崔儒秀字)
　(儆初陜州人陳輔堯/揚州人段展涇陽人)遼陽既下遼東之三河等五十
　寨及河東大小七十餘城皆望風降(時沿海居民奔/竄者皆航海走)
　(山東其不能達者棲止各島間援遼都司毛文龍率/師至皮島島在登萊大海謂之東江地廣衍有險可)
　(恃文龍招集逃民為兵分布哨船聯接登州為/犄角計朝議是之授文龍叅將  文龍仁和人)
夏五月壬申朔日食
以王化貞(諸城/人)巡撫廣寧
　化貞前以叅議分守廣寧頗得西部心及遼瀋繼失
　廷議推化貞為巡撫時廣寧止孱卒千餘化貞招集
　散亡復得萬人激厲士民聯絡西部人心稍定然化
　貞素無大略不習兵事欲恃西部為援遂以登萊天
　津兵可不設諸鎮入衛兵可止時謂其才可倚議悉
　従之
立皇后張氏(祥符/人)
太監魏忠賢(即魏進/忠賜名)矯詔殺司禮太監王安
　忠賢與客氏忌安持正嗾給事中霍維華(東光/人)劾之
　矯㫖充南海子浄軍絶食三日不死遂撲殺之客氏
　淫而狠忠賢不知書頗强記猜忍隂毒好諛帝深信
　之兩人愈相結用司禮監王體乾(昌平/州人)及李永貞(通/州)
　(人/)石元雅涂文輔等為腹心凡章奏永貞等先閲視
　鈐識窽要白忠賢議可否然後行(帝性機巧好親斧/鋸椎鑿髹漆之事)
　(毎引繩削墨忠賢輒奏事帝厭之謬曰朕/已悉矣汝軰好為之忠賢因得擅威福)
六月起熊廷弼經略遼東以張鶴鳴(字元平/潁水人)為兵部尚
　書初廷弼雖罷帝念其守遼功仍議起用及瀋陽遼
　陽繼失京師大震劉一燝曰使廷弼在當不至此帝
　乃貶馮三元等而削姚宗文籍召廷弼于家廷弼至
　建三方布置策廣寧用馬步兵列壘三岔河(亦曰三/㲼河在)
　(奉天府海城縣西南遼河至此/合太子河入海即古遼澤也)上天津登萊各置舟
　師設登萊巡撫如天津而山海特設經略節制三方
　以一事權遂命廷弼駐山海闗經略軍務賜尚方劍
　及行四宴之郊外命文武大臣陪餞異數也先是王
　化貞部署諸將沿河設六營營置叅將守備分守諸
　要害議已上廷弼謂今日但當固守廣寧不宜分兵
　防河兵分則力弱倘一營不支則諸營皆潰又焉能
　守化貞議遂不行愠甚盡委軍事于廷弼廷弼請申
　諭化貞不得籍口節制坐失機宜由是經撫不和廷
　弼又言三方建置須聯絡朝鮮與登萊聲息相通乞
　給臣空名劄付百道募山東礦徒有能結聚五百人
　以上者即署守備都司如此則一二萬勁兵可立致
　帝即従之未幾我
大清鎮江(注見/前)守將陳良策潛通于毛文龍文龍遂引
　兵取其城王化貞遽以大㨗奏舉朝皆喜亟命發天
　津登萊水師二萬援文龍化貞督廣寧軍四萬進據
　河上合諸蒙古軍乘機進取廷弼遺書中朝言兵力
　未集文龍發之太早亂三方並進之謀誤屬國聯絡
　之算時朝士方以鎮江為竒㨗聞廷弼言多不服而
　化貞再疏請出師且言勢在必克兵部尚書張鶴鳴
　深以為然奏言時不可失請令廷弼進駐廣寧薊遼
　總督王象乾(注見/前)移鎮山海化貞即渡河進師廷弼
　不得已出闗次右屯(明置廣寧右屯衛今廢故/城在錦州府錦縣東南)化貞
　無功而還(化貞為人騃而愎妄意降將李永芳可倚/為内應又信西部言許助兵四十萬遂欲)
　(以不戰取全勝一切士馬甲仗糗粮營壘俱置不問/務為大言以罔中朝尚書鶴鳴深信之所請無不允)
　(而于廷弼奏輒従中阻格廷弼憤甚抗疏言臣有經/畧名而無其實遼左事惟樞臣與撫臣共為之鶴鳴)
　(益恨當是時廷弼主守力言永芳必不可信西部必/不可恃而化貞一切反之絶口不言守且謂仲秋之)
　(月可高抌而聽㨗音已而廣寧人見河氷合紛傳兵/至奔竄四出化貞乃始議守而鶴鳴請勑廷弼出闗)
　(䇿應廷弼上言樞臣第知經畧一出足鎮人心而不/知徒手之經畧一出其動搖人心更甚言甚切至鶴)
　(鳴促之廷弼乃議以重兵内䕶廣寧令劉渠守鎮武/□秉忠守閭陽羅一貫守西平而已復出闗駐右屯)
　(金鎮武堡名在廣寧縣東閭陽城名在廣寧縣西南/  元時置縣于此明廢今為驛西平亦堡名在鎮武)
　(東羅一貫/丼州衛人)
秋九月𦵏慶陵(在昌平州天夀/山西峯之右)
　諡曰貞皇帝廟號光宗
　(明史賛曰光宗潛徳久彰海内屬望而天不假/年措施未展三案搆争黨禍益熾可哀也夫)
四川永寧(注見/前)土司奢崇明反
　永寧奢氏自洪武後世為宣撫司傳至奢崇周無子
　崇明以疎屬襲外恭内隂鷙其子寅尤驍桀好亂時
　朝廷方遣官募川兵援遼崇明父子請行先遣土目
　樊龍張彤等領兵詣重慶巡撫徐可求(衢州西/安人)議汰
　其老弱龍等遂反殺可求及道府總兵官二十餘人
　據重慶分兵攻合江納溪破瀘州陷遵義興文(故九/絲蠻)
　(地萬厯中置/縣事見前)知縣張振徳(字季修/崑山人)死之崇明統所部
　與徼外雜蠻凡數萬播州遺孽及諸亡命奸人蠭起
　附之全蜀震動乃進圍城都偽號大梁設丞相以下
　官左布政使朱爕元(字懋和浙/冮山隂人)將入覲蜀王以亂留
　治軍事爕元急趣近道兵赴援偕右布政使周著(南/昌)
　(人/)按察使林宰(漳浦/人)等分陴固守賊攻城急四靣立
　望樓髙與城齊又潜納其黨城中為内應爕元捕獲
　之斬二百餘人又命死士突出斬三賊帥焚其樓賊
　少懾已而援兵漸集石砫女土官秦良玉(忠州人嫁/宣撫使馬)
　(千乘千乘死/代領其衆)先遣其弟民屏發兵四千倍道潛度重
　慶自統精兵鼓行而西復新都他路援兵亦連勝賊
　然賊亦日益增(怱有賊數千自林中大譟而出推物/如大舟一人披髪仗劍上載羽旗中)
　(數百人各挟機弩毒矢旁翼兩雲樓曵以牛俯瞰城/中城中人皆哭爕元曰此吕公車也乃用巨木為機)
　(闗轉索發礟飛千釣石擊之又/以大礟擊牛牛返走賊大敗去)相持百餘日㑹賊將
　羅乾象遣人輸欵願殺賊自效爕元許之令誘崇明至
　城下伏起崇明跳免乾象即于是夜縦火焚營賊兵
　亂崇明父子倉皇走瀘州乾象以衆來歸成都圍解
　(以下事俱/在明年)爕元亦已授四川巡撫帥師追崇明乘勢
　復州縣衛所四十餘惟樊龍扼重慶不下爕元督良
　王等奪二郎闗(在重慶府/巴縣西北)據其險佛圖闗(在巴縣西/即李嚴欲)
　(鑿通涪汶/二江處)亦為總兵杜文煥所破諸將廹重慶而軍
　城中乏食爕元以計擒樊龍殺之張彤亦為亂兵所
　戮遂復重慶瀘州尋亦復
冬十二月罷吏部尚書周嘉謨
　神宗末齊楚浙三黨為政黜陟之權吏部不能舉及
　嘉謨為尚書大起廢籍向稱三黨之魁者漸自引去
　惡霍維華傾狡出之外魏忠賢怒嗾給事中孫杰(錢/塘)
　　(人/)劾嘉謨受劉一燝屬為王安報仇嘉謨遂罷歸
　(壬/戌)二年春正月我
大清兵取西平堡王化貞棄廣寧與熊廷弼走入闗
　　先是化貞凡五出師輙引還(八九十月皆一出十一/月則再出李永芳不應)
　　(西部亦/不至)廷弼乞𠡠化貞慎重舉止化貞上言臣願領
　　兵六萬一舉蕩平時葉向高當國化貞座主也頗右
　　之廷臣惟少卿何喬逺(字穉孝/晉江人)御史江秉謙(字兆孫/歙人)
　　周宗建(字季侯/吳江人)等與廷弼合餘皆右化貞令母受廷
　　弼節制廷弼抗疏言臣以東西南北所欲殺之人適
　　遘事機難處之㑹諸臣能為封疆容則容之不能為
　　門户容則去之何必内借閣部外借撫道以相困又
　　言經撫不和恃有言官言官交攻恃有樞部樞部佐
　　鬬恃有閣臣今無望矣帝令羣臣議兩人去留時中
　　外俱知經撫不和必誤封疆大事而張鶴鳴篤信化
　　貞請撤廷弼他用帝不従責再議議未上而我
　大清兵已西渡遼河攻西平堡招副將羅一貫降不従
　布梯楯進攻克之一貫死㑹化貞遣遊擊孫得功叅
　將祖大夀合總兵祁秉忠赴援廷弼亦檄總兵劉渠
　㑹師前進與
大清兵遇乘機急戰
大兵飛馳突入奮射衝擊得功遽奔呼曰兵敗矣諸軍
　皆走
大兵追擊至平陽橋祁秉忠及副將劉徴叅將黑雲龍
　等皆死之全軍盡没大夀走覺華島得功請降得功
　素為化貞心腹及是欲生縳化貞以為功時
大清兵頓沙嶺(在廣寧/縣東)未進得功揚言兵已薄城居民
　驚竄叅政高邦伍(字以道/襄陽人)禁之不能止化貞方闔署
　理軍書不知也叅將江朝棟排闥入大呼曰事急矣
　請公速去化貞莫知所為朝棟掖之出上馬僕二人
　徒歩従遂棄廣寧踉蹌西走先是廷弼已離右屯次
　閶陽驛聞敗叅議邢慎言(孟都/人)請馳救為僉事韓初
　命所阻遂退還及是與化貞遇大凌河化貞哭廷弼
　微笑曰六萬衆一舉蕩平竟如何化貞慚議守寧逺
　(注見/前)及前屯(明以元瑞州置廣寧前屯衛/今廢故城在寧逺州西南)廷弼曰已
　晚惟䕶難民入闗可耳乃以己所將五千人授化貞
　為殿盡焚積聚與副使髙出(萊陽/人)胡嘉棟(西華/人)等先
　後入闗獨邦佐留松山自經死我
大清兵入廣寧凡四十餘城皆下遂進克義州而還敗
　聞至京師鶴鳴懼罪因自請視師給事中侯震𤾉(字/得)
　(一嘉/定人)少卿馮従吾(字仲好/長興人)董應舉(字崇相/閩人)何喬逺請
　並逮廷弼化貞以伸國法獄具二人並論死鶴鳴尋
　亦罷歸
二月貴州水西土目安邦彦反
　邦彦水西宣慰使安堯臣族子堯臣死子位㓜位母
　奢社輝攝事社輝奢崇明女弟也常與崇明子寅争
　地相仇而邦彦素懷異志與崇明合及崇明反或傳
　其已陷成都邦彦遂挟位以叛為崇明聲援自稱羅
　甸大王率兵首襲畢節(明衛今為縣屬/貴州大定府)陷之諸部頭
　目蠭起為助乃分兵西破安順(注見/前)霑益(元州今屬/雲南曲靖)
　(府/)東下甕安(明縣今屬貴/州平越府)偏橋(明長官司今屬/貴州鎮遠府)而邦
　彦自統水西軍渡陸廣河(在貴陽府修文縣境其上/源出安順府曰滴澄河下)
　(流入遵義/府為烏江)直趨貴陽當是時永寧未平水西復起貴
　陽城中藩臬守令咸入覲巡撫李橒(字長儒/鄞人)方受代
　(已乞休/得請)聞變與巡按御史史永安(武定/人)提學僉事劉
　錫元(長洲/人)悉力拒守(學官及諸生亦督/民兵分堞以守)賊攻不能克
　則沿巖置柵㫁城中出入鎮將張永芳率兵二萬赴
　援隔龍里(注見/前)不得進諸將馬一龍白身强皆戰殁
　外援遂絶賊攻城益急城中粮盡人相食(先食糠覈/草木敗革)
　(皆盡遂食死人肉後乃生食人至親属相噉里居參/政潘潤民一女被食知縣周思稷至自殺以饗軍)
　而死守不遺餘力中朝方亟遼事不能顧久之新撫
　王三善(字彭伯/永城人)始分兵三道進奪龍里城擊殺安邦
　俊(水西别部頭目/與邦彦同反者)邦彦駭走遂乘勝抵貴陽城下先
　以五騎傳呼曰新撫至矣舉城懽呼更生貴陽被圍
　十餘月城中户十餘萬至是僅存二百人而孤城卒
　全皆橒及永安錫元功也時議與朱爕元之守成都
　並稱焉
以孫承宗(字稚繩/高陽人)為兵部尚書兼東閣大學士預機務
　承宗以知兵名廣寧既失東事益急遂進大學士又
　從御史左光斗請命承宗以閣臣理兵部承宗疏言
　邇年兵多不練餉多不核以將用兵而以文官招練
　以將臨陣而以文官指發以將備邉而日增置文官
　于幕以邉任經撫而日問戰守于朝此極弊也今當
　重將權擇沉雄有氣略者授之節鉞如唐任李郭自
　辟置偏禆以下邉事小勝小敗皆不必問要使守闗
　無闌入而徐為開復計因列上撫西部恤遼民減京
　軍増永平大將修薊鎮亭障開京東屯田數事帝嘉
　納焉
三月劉一燝罷
　先是言官交章論沈㴶㴶疑一燝主之與魏忠賢比
　而齮一燝及周嘉謨罷一燝屢疏乞休許之葉向高
　言客氏既出復入一燝顧命大臣乃不得比保姆致
　使人揣摩于奥□不可知之地其漸當防不納(先是/客氏)
　(已遣出宫帝思念不食遂宣諭復入給事中侯震𤾉上/言禮有慈母猶恩以義絶况么麽里婦何可出而復)
　(入宫闈禁地内外鈎連借叢煬竈有不忍言者昔王/聖寵而煽江京李閏之奸趙嬈寵而搆曹節王甫之)
　(變禍移宗社良可寒心帝不省故向髙以為言一燝/後坐誤用熊廷弼削奪崇禎初復官至八年卒贈少)
　(師福王時/追諡文端)
舉内操
　魏忠賢勸帝選武閹鍊火器又日引帝為倡優聲伎
　狗馬射獵給事中惠世揚周朝瑞御史江秉謙等劾
　沈㴶交通閹人弄兵大内中㫖切責侯震𤾉黄尊素
　(字真長/餘姚人)等先後疏諫皆不聴(明年内操増至萬人衷/甲出入鉦礟喧震内外)
夏四月禮部尚書孫慎行追論前輔方從哲進紅丸罪
　慎行召為禮部尚書既至即追劾李可灼進紅丸事
　斥從哲為弑逆(疏言可灼紅丸乃首輔從哲所進夫/可灼官非太醫紅丸不知何藥乃敢)
　(突然以進昔許悼公飲世子藥而卒世子即自殺春秋/猶書之為弑然則從哲宜何居速引劍自裁以謝先)
　(帝義之上也合門蓆藁以待司㓂義之次也乃悍然世/不顧至舉朝共攻可灼僅令回籍調理是誠何心許)
　(子以死愛父猶不能自明従哲之愛先帝於何處明/乎臣以為從哲縱無弑之心却有弑之事欲辭弑之)
　(名難免弑之實恐百口/無能為天下萬世解也)從哲久居京師近習多為之
　地慎行疏上帝以舊輔素慎事係傳聞下廷臣集議
　都御史鄒元標主慎行疏従哲奏辨自請削官階投
　四裔帝慰諭之給事中魏大中(字孔時/嘉善人)以九卿議久
　稽趣之時議者一百十有餘人紛紛俱欲罪從哲獨
　刑部尚書黃克纉(字紹夫/晉江人)及給事中汪慶百等數人
　右之希内廷意也于是大學士韓爌述進藥始末尚
　書張問達等合奏言慎行論可灼進紅丸事可灼先
　見内閣臣等初未知及先帝召見乾清宫輔臣與臣
　等言俱慎重未敢決及宣臣等入宫先帝問可灼安
　在可灼至進紅丸少頃復進一丸先帝服藥㣲汗身
　温熱就寢臣等所共聞見輔臣視皇考疾急廹倉皇
　弑逆二字何忍言但可灼非醫官且非知醫知脉者
　以藥嘗試先帝龍馭即上昇非但從哲未能止臣等
　亦未能止均有罪焉乃従哲反賚可灼及御史王安
　舜有言先止罰俸繼令養疾失之太輕何以慰皇考
　服中外冝如従哲請削其官階為法任咎至可灼罪
　不容誅而崔文昇當皇考哀感時妄進大黄凉藥罪
　又在可灼上法皆宜顯戮以洩公憤議上可灼遣戍
　文昇放南京而従哲不罪未幾慎行引疾去
大雨雹
　御史周宗建謂隂盛陽衰之徴疏陳四事一攻大學
　士沈漼一請寛建言廢黜諸臣一言熊廷弼已有成
　獄不當因此羅織朝士一專詆魏忠賢言忠賢目不
　識丁隂賊險狠陛下用人行政一切墮于其術恐離
　間之漸將起于蠅營讒搆之釁必生于長舌忠賢見
　疏恨刺骨
五月有星隨日晝見
山東白蓮賊徐鴻儒作亂
　初薊州人王森得妖狐異香(森常救一妖狐狐㫁尾/令藏之招人人聞異香)
　(多歸/附之)倡白蓮教自稱聞香教主其徒有大小傳頭及
　㑹主諸號蔓延畿輔山東山西河南及陜西四川後
　森為有司所攝斃于獄其子好賢及鉅野徐鴻儒武
　邑于宏志軰踵其教徒黨益衆至是好賢見遼東盡
　失四方奸民思逞與鴻儒等約是年中秋並進兵㑹
　謀洩鴻儒遂先期反自號中興福烈帝稱大成興勝
　元年用紅巾為識遂陷鄆城俄復陷鄒滕嶧三縣鄒
　縣五經博士孟承光(字永觀/亞聖裔)被執不屈死滕縣知縣
　姬文允(字士昌/華州人)視事甫三日城破登堂自經死(以印/畀小)
　(吏魏顯照及家僮李守務賊掠顯照索/印顯照潜授其父而與守務並罵賊死)時承平久郡
　縣無守備山東故不置重兵巡撫趙彦(膚施/人)練民兵
　増諸要地請留京操班軍及廣東援遼軍以備征調
　薦起故大同總兵官楊肇基統山東軍討賊賊乘肇
　基未至襲兖州為滋陽知縣楊炳及都司楊國棟所
　敗已而犯夏鎮韓莊刼掠漕艘官軍連破之運道始
　通賊又攻曲阜知縣孔聞禮率民兵拒守賊不能克
　引去時賊精鋭聚鄒滕間彦欲攻鄒縣副使徐従治
　(字仲華/海鹽人)曰攻鄒滕難下不如𢷬其中堅兩城可圖也
　彦乃與肇基令游兵綴賊鄒城而以大軍擊賊精鋭
　蹙而殪之嶧山遂圍鄒大小數十戰城未下乃令天
　津僉事来斯行(蕭山/人)及國棟乘間復滕縣國棟又大
　破賊沙河乃築長圍困之賊食盡其黨皆出降鴻儒
　單騎走擒之送京師磔於市鴻儒臨刑嘆曰我與王
　好賢父子經營二十年徒黨不下二百萬事不成天
　也鴻儒舉事凡七月而滅(方鴻儒未滅時于宏志亦/起兵武邑應之為諸生葉)
　(廷珍所獲王好賢亦捕得皆伏誅論平賊功趙彦加/兵部尚書餘晉秩有差復以言官請修復孟廟恤孟)
　(氏子/孫)
六月以毛文龍為平遼總兵官
　先是文龍襲取鎮江報廵撫王化貞而不及經略熊
　廷弼兩人隙始開用事者方主化貞遂授文龍副總
　兵累加左都督至是掛將軍印賜尚方劍設軍鎮皮
　島如内地(東江雖踞形勢而文龍素無大略惟務廣/招啇賈販易禁物無事則鬻参販布為業)
　(有事亦罕/得其用)
秋七月沈㴶罷
　刑部尚書王紀(字維理/芮城人)再疏劾㴶比之蔡京㴶亦劾
　紀庇熊廷弼獄(廷弼薦遼陽佟卜年為監軍僉事張/鶴鳴行邊以卜年嘗通李永芳欲因)
　(以甚廷弼之罪鎮撫司獄具移刑部紀輿員外郎顧/大章辨其誣改輕比故㴶劾之  顧大章字伯欽常)
　(熟/人)詔兩解之未㡬紀削籍去葉向高言紀㴶交攻俱
　失大臣體獨斥紀如公論何㴶不自安乃引去(自㴶/首進)
　(募兵之説結交閽寺遂開内/操朝議惡之歸後逾年卒)
八月以孫承宗經略薊遼
　初廣寜既失關外五城七十二堡悉為喀爾沁諸部
　所據聲言助邊實懐窺伺經略王在晉(字明初太/倉州人)與
　薊遼總督王象乾請給月糧嵗費百萬又請築重關
　于八里舖(在山海/關外)設守兵四萬人寧前兵備僉事袁
　崇煥(字元素/東莞人)以為非策白之葉向高向高不能決承
　宗請身徃定之乃馳詣關門相度還奏築重城不若
　築寜逺要害與覺華島相掎角因言在晉不足任自
　請督師帝許之賜尚方劍御門臨遣以寵其行承宗
　既至關定軍制申明職守以馬世龍(字蒼元/寜夏人)為總兵
　官令遊擊祖大壽等守覺華島副將趙率教(陜西/人)守
　前屯前後築城堡數十練兵十一萬造鎧仗數百萬
　開屯田五千頃㑹我
大清兵不深入而承宗防守嚴亦不致敗衂軍聲頗振
　(初承宗之督師也辟職方主事鹿善繼為贊畫薦監/軍副使閻鳴泰為遼東廵撫帝皆從之及至關命善)
　(繼治軍儲而以鳴泰無實畧軍事多不與議鳴泰怏/怏求去承宗亦引疾帝乃罷鳴泰諭留承宗以張鳯)
　(翼為廵撫鳯翼怯力主守闗議承宗不可復出闗抵/寜逺集將吏議所守衆多如鳯翼指獨崇煥善繼請)
　(守寜逺承宗然之議乃定命大□興工崇煥及滿桂/守之承宗將圖大舉請餉二十四萬帝即命所司給)
　(之兵工二部相與謀曰餉足渠即妄為矣故用文移/徃復緩之師竟不果出  鹿善繼字伯順定興人張)
　(鳯翼代州人滿桂蒙古/人幼入中國居宣府)
九月増田賦
　時増州縣兵計畝加餉從御史馮英請也
封弟由檢為信王(即莊/烈帝)
冬十月左都御史鄒元標副都御史馮從吾罷
　初神宗時元標從吾以建言削籍里居講學垂數十
　年泰昌初兩人始召用已而同官都察院乃共建首
　善書院於京師(御史周宗建董其事大/學士葉向高為之記)朝暇與同志
　高攀龍等講學其中名望日重而諸不附東林者咸
　忌之㑹明年當京察給事中朱童蒙郭允厚(曹州/人)郭
　興治慮為元標所黜童蒙乃首劾之以講學為門户
　元標疏辨求去帝已慰留允厚復繼劾語尤妄誕而
　魏忠賢方竊政傳㫖謂宋室之亡由於講學將加嚴
　譴從吾言宋之不競以禁講學故非以講學故也葉
　向高亦力為解且乞同去乃得温㫖而興治復力攻
　比元標於山東妖賊元標從吾遂並引歸先是書院
　方建御史黄尊素謂元標曰都門非講學地徐文貞
　已叢議於前矣(謂徐/階)元標不能用及是尊素言果騐
　(元標從吾既歸羣小擊碎其碑暴於門外先師木主/委棄路隅經史典籍盡被焚燬而院獨存後崇禎中)
　(禮部尚書徐光啟率西洋人湯若望等借院/修厯署曰厯局  徐光啟字子先上海人)
(癸/亥)三年春正月以顧秉謙(崑山/人)朱延禧(聊城/人)朱國楨(字/文)
　(寕烏/程人)魏廣㣲(南樂人/允貞子)並為禮部尚書兼東閣大學士
預機務
　廷推閣臣首列孫慎行盛以宏(字子寛潼/闗衛人)皆不用時
　魏忠賢用事謀結外廷諸臣秉謙廣微率先諂附遂
　援二人入閣(時閣中已有葉向高韓爌何宗彦朱國/祚史繼偕又驟增四人直房幾不容坐)
　(秉謙廣微庸劣無恥忠賢得為羽翼/勢益張而二人曲奉忠賢儼如奴役)
紅毛夷(即荷蘭明史謂之和蘭在西南海中地近佛郎/機其人深目長鼻髪眉鬚皆赤故又日紅毛夷)
據澎湖(島名在今泉州府東海中與金門所相對宋史/泉州東有海島曰澎湖煙火相望即其地也)
　神宗末紅毛夷侵奪臺灣地(在福建東南海中古曰/東番今為府屬福建布)
　(政/司)築室耕田乆留不去後又出據澎湖犯漳州海澄
　(明縣今屬/漳州府)已復入厦門(在泉州府同安縣西南海中/嘉禾嶼有城提督總兵官分)
　(廵道及府同/知同駐此)官軍禦却之仍築城澎湖以居已而廵
　撫南居益(字思受/渭南人)請于朝發兵出擊(事在/四年)迄數月番
　人始揚帆去而渠帥高文律十二人據高樓自守諸
　將破擒之澎湖之警始熄其據臺灣者自若也(明史/外國)
　(傳荷蘭本國去中華絶逺華人未嘗至其所恃惟巨舟大/礟舟長三十丈廣六丈厚二尺餘樹六桅桅下置二丈)
　(巨鐡礟發之可洞裂石城震數十里世所稱紅夷礟即/其製也柁後置照海鏡大徑數尺能照數百里云)
遣中官刺邊事
　帝好察邊情常遣中官詣關門具事狀奏報名曰較
　事及魏忠賢竊柄遣其黨劉朝等四十五人賫甲仗
　弓矢白金文綺先後至山海關頒賚將士實覘軍也
　孫承宗疏言中使觀兵自古有戒帝不省
三月太白晝見
夏四月朱國祚罷
　國祚在閣素行清慎事持大體及是十三疏乞休遂
　許之未㡬史繼偕亦致仕(先是刑部尚書王紀為魏/忠賢所逐國祚疏救復具)
　(掲争之紀為禮部侍即嘗以事忤國祚者也人以是/稱國祚長者歸後家無餘貲踰年卒贈太𫝊諡文恪)
五月四川總督朱燮元克永寜奢崇明走龍場(在四川/叙永㕔)
(永寧縣東南與貴州大定府畢節縣接界今為營有守/備駐此考又一龍塲非王守仁所謫之龍場驛也驛已)
(註/前)
　先是川兵既克重慶貴州兵亦復遵義已而遵義再
　為賊所䧟推官馮鳯雛被殺朝議加燮元兵部侍即
　為四川總督討賊至是燮元謀直取永寜集將佐曰
　我乆不得志于賊者我以分賊以合也乃盡撤諸軍
　㑹長寜(註見/前)連破賊砦與秦良玉合兵搏戰賊大敗
　遂入青崗坪(在叙永㕔西/亦曰青崗關)抵城下㧞之降賊二萬副
　總兵秦衍祚等亦克遵義崇明父子逃入舊蘭州城
　(唐置州宋廢故城/在今叙永㕔東)尋為恭將羅乾象所攻克賊勢益
　蹙乃率餘衆走水西龍場借兵安邦彦邦彦遣二軍
　窺遵義永寜燮元敗走之諸將乘勝鏖入龍場生擒
　崇明妻安氏及其弟崇輝斬獲萬計崇明父子竄深
　箐得免時燮元以永寜既㧞蜀中已靖遂不窮追而
　貴州廵撫王三善以崇明竄入水西㑹師六萬進討
　屢戰皆㨗遂渡渭河(在大定府黔西州北/東南流㑹于陸廣河)直抵大方
　(即今大定府治舊/時安民據為巢穴)入居安位第位與其母社輝走火
　灼(城名在黔/西州北)安邦彦匿織金(亦城名在黔西州/西北地最深阻)皆不
　敢出三善既連破賊有輕敵心謂賊不足平駐大方
　乆之㑹糧盡不得已退師乃焚大方廬舎而東(事在/明年)
　賊躡之副總兵秦民屏參將王建中戰殁三善遂為
　降賊陳其愚所害(其愚者賊腹心先詐降三善信之/令随行遇賊其愚衝三善墜馬三)
　(善大呼罵賊遂遇害監軍副使岳具仰同知梁思泰/主事田景猷等四十人皆死之  岳具仰延安人田)
　(景猷貴州/思南人)於是賊勢復張
客氏魏忠賢殺光宗選侍趙氏幽裕妃張氏于别宫殺
之
　客魏肆惡慮妃嬪白其罪矯㫖賜趙選侍自盡(選侍/以光)
　(宗賜物列案上西/向禮佛痛哭自經)幽裕妃别宫絶其飲食天雨妃匍
　匐承檐溜飲之而死皇后數于帝前刺客魏過失是
　年后有娠客氏以計堕之帝用此乏嗣又以帝郊祀
　日掩殺帝所寵馮貴人左右無敢言者范慧妃以讒
　失寵李成妃為之乞憐客魏知之亦幽成妃别宫妃
　預儲食物簷瓦間半月不死斥為宫人
冬十月以趙南星為吏部尚書
　先是南星為左都御史與吏部尚書張問達掌京察
　黜去亓詩教趙興邦等天下快之至是問逹罷南星
　代為吏部鋭意澄清獨行已志政府及中貴憚其剛
　嚴不敢有所干請魏忠賢雅慕南星名遣其甥傅應
　星謁見拒不納大學士魏廣㣲南星犮允貞子也素
　以通家子畜之廣㣲入内閣三至南星門謝弗見又
　嘗嘆曰見泉無子見泉允貞别號也廣㣲恨次骨與
　忠賢比而齕南星然是時東林勢盛葉向高韓爌方
　輔政南星掌銓李騰芳(字子實/湘潭人)陳于廷(字孟諤/宜興人)佐之
　高攀龍楊漣左光斗秉憲魏大中袁化中(字民諧/武定人)長
　科道鄭三俊(字用章池/州建徳人)李邦華孫居相饒伸王之寀
　輩悉居卿貳而即官鄒維璉(字徳耀瑞/州新昌人)夏嘉遇(字正/甫松)
　(江華/亭人)張光前(字爾荷/澤州人)程國祥(字仲若/上元人)劉廷諌(順天通/州人)
　等亦皆民譽衆正盈朝激揚諷議忠賢頗憚之於外
　事未敢大肆
十二月地震
　兩京鳯陽蘓松淮揚泗滁同日俱震
魏忠賢提督東厰
　初神宗末刑罰弛縱而厰衛緝捕亦漸稀簡詔獄至
　生青草及是忠賢以司禮秉筆領東厰事車馬儀衛
　僣擬乘輿已而任用田爾耕(任邱/人)掌衛事許顯純(定/興)
　(人/)為鎮撫理刑羅織無遺鍜鍊殘酷厰衛之毒于斯
　而極
括天下庫藏輸京師
　葉向高言郡邑庫藏已竭藩庫稍餘今盡括之猝有
　亂將何以應不納
(甲/子)四年春正月何宗彦卒(諡文/毅)
　宗彦清修有執神宗末齊黨勢盛非同類即排去之
　宗彦方攝禮部事獨無所附麗遂不安其位而去光
　宗立以素望即家起入閣及是卒官贈太𫝊
二月京師地震
　宫殿動搖有聲帝遂不豫至三月始愈地復屢震
夏六月左副都御史楊漣劾魏忠賢二十四大罪中㫖
切責漣
　忠賢肆惡日甚漣抗疏列其大罪二十有四(畧曰太監/魏忠賢者)
　(本市井無頼中年浄身夤入内地初猶謬為小忠小/佞以倖思繼乃敢為大奸大惡以亂世今列其罪狀)
　(為陛下言之祖制擬㫖專責閣臣自忠賢擅權多出/傳奉或徑自内批壊祖宗政體大罪一劉一燝周嘉)
　(謨顧命大臣也忠賢令其黨論去急于剪己之忌不/容陛下不改父之臣大罪二先帝賔天實有隐憾孫)
　(慎行鄒元標以公義發憤忠賢悉排去顧于黨䕶選/侍之沈㴶曲意綢繆終加蟒玉親亂賊而讎忠義大)
　(罪三王紀為司寇執法如山鍾羽正為司空清修如/鶴忠賢搆黨斥逐必不容盛時有正色立朝之臣大)
　(罪四國家最重枚卜忠賢一手握定力阻首推之孫/慎行盛以宏更為他事以錮其出豈真欲門生宰相)
　(乎大罪五爵人於朝莫重廷推去嵗南太宰北少宰/俱用陪推一時名賢不安其位顛倒銓政掉弄機權)
　(大罪六聖政初新正資忠直乃滿朝薦文震盂江秉/謙侯震𤾉等抗論稍忤立行貶黜屢經恩典竟阻賜)
　(環長安謂天子之怒易解忠賢之怒難調大罪七然/猶曰外廷臣子也去嵗南郊日傳聞宫中有一貴人)
　(以徳性貞静見寵忠賢恐其露已驕横託言急病置/之死地是陛下不能保其貴幸矣大罪八猶日無名)
　(封也裕妃以有娠傳封中外方為慶幸忠賢惡其不/附己矯㫖勒令自盡是陛下不能保其妃嬪矣大罪)
　(九猶曰在妃嬪也中宫有慶已經成男忽焉告殞虹/流電繞之祥變為飛星墮月之惨傳聞忠賢與奉聖)
　(夫人實有謀焉是陛下且不能保其子矣太罪十先/帝青宫四十年䕶持孤危者惟王安即陛下倉猝受)
　(命擁衛防維安亦不可謂無勞忠賢以私忿矯㫖殺/之是不但仇王安而實敢仇先帝之老奴畧無顧忌)
　(大罪十一塋地擅用朝官䂓制僣擬陵寢近又於河/間毀人居室建立牌坊鏤鳯雕龍干雲挿漢大罪十)
　(二今日廕中書明日廕錦衣金吾之堂口皆乳臭誥/勅之舘目不識丁如魏良弼魏良卿及傅應星等濫)
　(襲㤙廕褻越朝常大罪十三用立枷之法戚畹家人/駢首畢命意欲誣䧟國戚動搖中宫若非閣臣力持)
　(言官紏正椒房之戚又興大獄矣大罪十四良鄉生/員章士魁以争煤窑傷忠賢墳脉遂託言開礦而致)
　(之死趙髙鹿可為馬忠賢煤可為礦大罪十五王思/敬等牧地細事責在有司忠賢乃幽置檻穽恣意搒)
　(掠視士命如草菅大罪十六科臣周士樸執紏織監/忠賢竟停其陞遷使吏部不得專銓除言官不敢司)
　(封駁大罪十七北鎮撫劉僑不肯殺人媚人忠賢以/不善鍜鍊遂致削籍示大明之律令可不守而忠賢)
　(之律令不可不遵大罪十八魏大中為吏科遵㫖蒞/任怱傳㫖詰責及大中回奏臺省交章又再褻王言)
　(煌煌綸綍朝夕紛更大罪十九東厰之設原以緝奸/自忠賢任事日以快私讐行傾陷為事投匭告宻日)
　(夜未已勢必興同文館獄而後已大罪二十邊警未/息内外戒嚴東厰緝紡何事前韓宗功潜入長安偵)
　(探虗實寔主忠賢司房之邸事露始去假令天不悔/禍宗功事成未知九廟生靈安頓何地大罪二十一)
　(祖制不蓄内兵原有深意忠賢與奸相沈㴶創立内/操藪匿奸宄安知無大盗刺客潜入其中一旦變生)
　(肘掖可為深慮大罪二十二忠賢進香涿州警蹕傳/呼清塵墊道人以為大駕出幸及其歸也改駕駟馬)
　(羽幢青葢夾䕶環遮則儼然乗輿矣大罪二十三夫/寵極則驕㤙多成怨聞今春忠賢走馬御前陛下射)
　(殺其馬貸以不死忠賢不自伏罪進有傲色退有怨/言朝夕隄防介介不釋從來亂臣賊子只争一念放)
　(肆遂至不可収拾柰何養虎兕于肘腋間乎此又寸/臠忠賢不足蔽其辜者大罪二十四凡此逆跡昭然)
　(在人耳目乃内廷畏禍而不敢言外廷結舌而莫敢/奏間或奸狀敗露又有奉聖夫人為之彌縫更相)
　(表裏迭為呼應伏望陛下大奮雷霆集文武勲戚隐/勅刑部嚴訊以正國法并出奉聖夫人於外用消)
　(憂臣死且不朽人鍾羽正字叔濓益都人文震/孟字文起呉縣  劉僑魏大中事類叙在後)疏上
　忠賢懼甚求解於韓爌爌不應遂趨帝前泣訴且辭
　東厰而客氏從旁為剖析王體乾等贊之帝懵然不
　辨也遂温諭留忠賢而於次日下漣疏嚴㫖切責先
　是漣疏就欲早朝靣奏値次日免朝恐再宿機洩遂
　於㑹極門上之忠賢乃得為計漣愈憤擬對仗復劾
　之忠賢詗知遏帝不御朝者三日及帝出羣閹數百
　人衷甲夾陛立勅左班官不得奏事漣乃止(中書舎/人呉懐)
　(賢讀漣疏擊節稱嘆注其旁日宜如韓魏公治任守/忠故事即時遣戍其奴告之忠賢即逮懐賢下獄拷)
　(掠死藉其家/懐賢休寜人)　(呉/)
秋七月杖殺工部郎中萬燝(字闇夫/南昌人)
　自楊漣上書被責廷臣益憤交章論忠賢不法(給事/中則)
　(魏大中許譽卿等御史則劉業楊玉珂帥衆等京卿/則太常卿胡世賞祭酒蔡毅中等勲戚則撫寜侯朱)
　(國弼南京列卿則兵部尚書陳道亨侍即岳元聲等/凡七十餘人  許譽卿松江華亭人蔡毅中字宏甫)
　(光山人陳道亨/字孟起新建人)大學士葉向高及禮部尚書翁正春
　請遣忠賢歸私第以塞謗帝不許未幾燝疏復至言
　忠賢盡竊大權生殺予奪在其掌握致内廷外朝止
　知有忠賢不知有陛下豈可一日尚留左右忠賢得
　疏大怒當是時忠賢方惡廷臣交章劾已無所發憤
　思借燝立威乃矯㫖廷杖一百令羣閹先至燝邸捽
　而毆之比至闕下氣息纔屬杖已絶而復甦羣閹更
　肆蹴踏越四日即卒御史黄尊素上言律例非叛逆
　十惡無死法今以批肝瀝膽之忠臣竟殞於磨牙礪
　齒之㐫䜿千載而下史筆書之豈不上累聖徳乞復
　其故官破格賜卹時禁中方失火李應昇復言部即
　之杖血方腥祝融之烈𦦨旋作天譴甚明伏冀矜恤
　俱不報(是年檢討丁乾學典江西郷試發䇿刺忠賢/忠賢怒矯㫖除其名已使人詐為校尉徃逮)
　(挫辱之乾學憤鬱而卒揚州知府劉鐸憤忠賢亂政/書扇贈遊僧有隂霾國是非句寔歐陽暉詩也邏者)
　(得之遂逺治事白矣㑹鐸家人夜醮都督張體乾誣/以咒詛竟斬西市他若御史夏之令以劾毛文龍呉)
　(裕中以熊廷弼姻考功即蘓繼歐以楊漣黨後軍都/督府經歴張汶以被酒詆忠賢或下獄或被杖死皆)
　(在燝後崇禎初燝贈光祿卿官一子乾學等皆贈䘏/  丁乾學字天行浙江山隂人寄籍京師劉鐸廬陵)
　(人夏之令光山人呉裕中江夏人蘓曽孫/繼歐許州人張汶邯鄲人尚書國彦)
葉向高罷
　御史林汝翥(福清/人)向高甥也方廵城有内二竪争奪
　人財物闘于塗汝翥笞之時萬燝甫杖死魏忠賢矯
　㫖命杖汝翥如燝汝翥懼逃之城外羣閹疑匿向高
　第聚而圍之大肆詬辱向高上言國家二百年來無
　中使圍閣臣第者臣今不去何靣目見士大夫帝優
　㫖慰留盡収回中使(汝翥尋出受/杖竟不死)向高以時事不可
　為乞歸已二十餘疏至是請益力乃命行人䕶歸(向/高)
　(為人光明忠厚有徳量好扶植善類自再入相輔冲/主閹人逞煬□計時事日非向高亦稍刓方為員然)
　(猶數有匡救老成持重為清流所倚頼惟庇門生王/化貞不能決議致壊封疆事為時所咎焉後三年卒)
　(崇禎初贈太/師諡文忠)
河決徐州
　決魁山(即奎山在銅/山縣東南)隄城中水深丈餘遷州治于雲
　龍山(在銅山縣南常有雲/氣蜿蜒如龍故名)而治河事無言及者
封光宗選侍李氏為康妃
　魏忠賢請加選侍封號帝從之㫖與前移宫諭相背
　時咸謂前諭出自王安後㫖出自忠賢故彼此牴牾
　帝實不辨也
冬十月罷吏部尚書趙南星左都御史髙攀龍
　御史崔呈秀(薊州/人)按淮陽私贓狼籍比還朝攀龍循
　故事考察(故事廵按御史回道/考覈稱職始復任)盡發其貪穢狀南星
　議戍之詔革職聽勘呈秀窘夜走魏忠賢所叩首涕
　泣乞為義子且言不去南星攀龍等吾輩未知死所
　忠賢大以為然遂與定謀㑹山西缺廵撫南星以太
　常卿謝應祥(安福/人)有清望前列以請既得㫖而御史
　陳九疇(厯城/人)受魏廣㣲㫖言應祥嘗知嘉善魏大中
　出其門大中以師故謀于選郎夏嘉遇而用之狥私
　當斥(先是孟冬享廟且頒朔廣㣲偃蹇後至大/中抗疏劾廣㣲廣㣲恨甚故嗾九疇斥之)大中
　嘉遇疏辨南星攀龍極言應祥以人望推舉大中嘉
　遇無私九疇妄言不可聽忠賢大怒矯㫖黜大中嘉
　遇并黜九疇而責南星等朋謀結黨南星遂引罪去
　忠賢復矯㫖切責放之歸明日攀龍亦引去(初南星/里居時)
　(名日髙海内仰慕與顧憲成鄒元摽並稱三君及召/起為吏部嘗與忠賢並坐宏政門正色語忠賢曰主)
　(上冲齡我輩内外臣子宜各努力為善忠賢黙然怒/形于色至是罷去忠賢與其黨恨不已毎矯敕諭必)
　(目為元/㐫云)
十一月削吏部侍郎陳于廷副都御史楊漣僉都御史
左光斗籍
　先是萬燝杖死黄尊素語漣曰可以去矣漣曰苟濟
　國死生以之卒不去至是廷推吏部尚書漣注籍不
　預于廷等推喬允升(字吉甫/洛陽人)馮從吾汪應蛟(字潛夫/婺源人)
　上之中㫖責漣大不敬又以允升等為趙南星私人
　責于廷光斗與漣朋比並削籍而擢徐兆魁吏部侍
　郎喬應甲副都御史王紹徴僉都御史皆素為南星
　所擯者也由是天下大權一歸忠賢矣
韓爌罷
　葉向髙既去爌為首輔故事閣中止首輔秉筆魏廣
　微欲分爌權囑魏忠賢傳㫖諭爌同寅協恭而責次
　輔毋伴食爌即抗疏乞休中㫖責爌歸非于上悻悻
　求去遂聽罷(爌毎事持正為善類所倚然向髙有智/□籠軍羣閹爌惟亷直自持勢不能敵)
　(而魏廣㣲又深結忠賢偏引邪黨故卒齮齕而去已/而忠賢黨劾爌除名又假他事坐贓二千爌鬻田宄)
　(貸親故以償而/棲止于先墓)
十二月逮内閣中書汪文言(歙人/)下鎮撫司獄
　文言初以布衣任俠有智術神宗末遊京師輸貲為
　監生用計破齊楚浙三黨(先是三黨諸魁交甚宻後/齊與浙漸相貳文言習知)
　(本末多方設竒間之諸人果相疑而浙黨鄒之麟以/求吏部不得見惡齊黨亦交闘其間于是齊浙之黨)
　(大/離)因交結東宫伴讀王安與談當世流品安悦之光
　宗初立外廷倚劉一燝而安居中以次行諸善政文
　言交關力為多及魏忠賢殺安文言亦下吏得末減
　益游公卿間葉向高用為内閣中書韓爌趙南星楊
　漣左光斗魏大中俱與徃來㑹給事中阮大鋮(懐寧/人居)
　(桐/城)與光斗大中有隙(大鋮與光斗同里倚為重㑹吏/科缺都給事中大鋮次當遷方)
　(家居光斗招之趙南星髙攀龍揚漣以察典近大鋮/輕躁不可任擬用大中大鋮至光斗意中變使補工)
　(科大鋮/心恨之)囑其同官傳櫆(臨川/人)劾文言與光斗大中交
　通為奸利㫖下文言詔獄葉向高以舉用文言引罪
　求去忠賢終憚向髙舊臣不深䆒而御史黄尊素語
　鎮撫劉僑曰文言無足惜不可使祸延縉紳僑頷之
　獄上止坐文言廷杖除名無株及者(事在是/年四月)方忠賢
　得櫆疏喜甚欲藉是羅織東林而獄遽解志不得逞
　乃以劉僑不任事削其籍而用許顯純代欲再伺釁
　而動至是御史梁夢環(廣東順/徳人)知忠賢恨未已復劾
　文言詔立逮之下北鎮撫司獄即命顯純鞫治而大
　理丞徐大化亦希忠賢指劾漣光斗黨同伐異招權
　納賄於是東林之禍遂作
朱國楨罷
　國楨繼韓爌為首輔魏廣㣲視之蔑如給事中李蕃
　(日照/人)三疏劾國楨遂引疾求去忠賢語其黨曰此老
　亦邪人但不作惡可令善去乃加少傅遣行人䕶歸(崇禎中卒/諡文肅)
(乙/丑)五年春正月復聴勘御史崔呈秀官
　魏忠賢既得呈秀恨相見晚遂用為腹心日與計畫
　至是給事中李恒茂(邢臺/人)為呈秀訟寃忠賢即以中
　㫖復其官(時中旨頻出朝端以為憂給事中李魯生/獨上言執中者帝用中者王旨不中出而)
　(誰出舉朝大駭/李魯生霑化人)尋督三殿工忠賢以閲工故日至外
　朝呈秀必屏人密語移時先是顧秉謙魏廣微以己
　意㸃縉紳便覽一册若葉向髙韓爌趙南星髙攀龍
　楊漣左光斗等百餘人目為邪黨而以黄克纉王永
　光(長垣/人)徐大化賈繼春霍維華等為正人進之忠賢
　俾據是為黜陟已而王紹微編東林一百八人繫以
　宋時淮南盜宋江等諸名目為㸃將録令忠賢按名
　黜汰及是呈秀復進同志諸録皆東林黨人又進天
　鑒録皆不附東林者由是羣小無不登用善類為之
　一空(呈秀不二嵗即晉兵部尚書兼左都御史出入吉/烜赫勢傾朝野于時忠賢門下文臣則呈秀田)
　(呉淳夫李夔龍倪文煥主謀議號五虎武臣則田爾/耕許顯純孫雲鶴楊寰崔應元主殺僇號五彪他若)
　(尚書周應秋太僕少卿曹欽程等號十狗此外又有/十孩兒四十孫之號而呈秀尤為之魁暮夜乞憐者)
　(莫不縁之以進蠅集蟻附其門如市或不附己及勢/位相軋者輒令其黨排去諸所傾陷不可悉數雖其)
　(黨亦深畏之倪田吉故城人呉淳夫晉江人李夔龍/福建南安人  文煥江都人孫雲鶴覇州人楊寰呉)
　(縣人崔應元大興人周應秋/金壇人曹欽程江西徳化人)
　　三月我
　大清建都瀋陽
　　　先是
太祖髙皇帝命築城界藩營建宫室尋自界藩遷于薩爾滸
　　　遼陽既克乃于城東五里築城備宫闕之制建為東
　　　京至是以瀋陽形勢之地復自東京遷都之是為
　　盛京
　　夏四月太白晝見
　　重修光宗實録
　　　御史楊維垣(文登/人)首翻三案給事中霍維華繼之痛
　　　詆劉一燝韓爌孫慎行張問逹周嘉謨王之寀楊漣
　　　左光斗而譽范濟世(濟源/人)王志道(漳浦/人)等請改光宗
　　　實録中旨允之免李可灼戍擢濟世廵撫志道等京
　　　卿時魏忠賢特恨東林諸人數論其罪實于三案及
　　　京察(辛酉/癸亥)封疆(熊廷/弼)事無與也羣小欲藉忠賢力為
　　　報仇凡異己者概指為東林黨而去之清流之禍遂
　不可解(未幾楊左諸人皆坐封疆事被禍而御史石/三畏追論京察事力詆孫丕揚王圖等于是)
　(生者除名死者追奪已又極論三案請以其疏付/史館  三畏交河人忠賢門下十孩兒之一也)
六月朱延禧罷
　中㫖令閣票稱魏忠賢為元臣延禧執不可御史田
　景新阿忠賢意攻去之
逮前副都御史楊漣僉都御史左光斗給事中魏大中
御史袁化中太僕少卿周朝瑞陜西副使顧大章下詔
獄尋斃之削前吏部尚書趙南星等籍(考明史漣等逮/問在三月下獄)
(在六月今并/書以省文)
　先是讞汪文言獄詞連趙南星李三才及漣光斗等
　二十餘人許顯純坐漣等以移宫罪徐大化獻策于
　魏忠賢曰但坐移宫則無贓可指若坐納楊鎬熊廷
　弼賄則封疆事重殺之更有名忠賢以為然乃令顯
　純復鞫文言五毒備至使引漣等納廷弼賄文言仰
　天大呼曰世豈有貪贓楊大洪哉至死不承大洪者
　漣别字也顯純乃手作文言供狀文言復張目謂曰
　爾莫妄書異時吾當與面質顯純遂即日斃之而具
　獄詞以上漣光斗各坐二萬大中三千化中六千朝
　瑞一萬大章四萬餘復多所牽引中㫖漣光斗六人
　逮下獄詔南星三才等俱削籍下所在撫按追贓漣
　光斗等先後逮至顯純非法拷掠血肉狼籍贓不肯
　承光斗私計曰被殺我有二法因我不承而酷刑以
　斃之一也夜半令獄卒潜殺之二也承則當下法司
　庶有見天之日諸人然其言俱自誣服忠賢乃矯㫖
　仍令顯純五日一追比不下法司諸人始悔失紏至
　七月漣光斗大中同夕為獄卒所斃(漣之死土囊壓/身鐡釘貫耳最)
　(為慘毒光斗大中亦皆體無完膚越/數日始報三人屍俱已潰敗不可識)又踰月化中朝
　瑞亦斃惟大章未死羣小謂諸人潜斃無以厭人心
　乃移付法司定罪布告天下仍移鎮撫司大章曰吾
　安可再入此獄呼酒與其弟大韶訣投繯而卒初漣
　等被逮秘獄中忽生黄芝光彩逺映及六人畢入適
　成六瓣或以為祥大章嘆曰芝瑞物也而辱於此吾
　輩庸有幸乎已而果然時以六人為六君子(方漣之/被逮也)
　(士民數萬擁道攀號所厯村市悉焚香建醮祈祐生/還既死産入官不及千金母妻止宿譙樓二子至乞)
　(食以養徵贓令急鄉人競出貲助之至賣菜傭亦為/輸助光斗前□畿輔永利尋督學政士民徳之容城)
　(孫奇逢者節俠士也與定興鹿正倡義醵金諸生争/應之得金數千謀代輸緩獄而光斗已前斃正即善)
　(繼父世所稱鹿太公者也光斗死而贓未竟撫按嚴/追兄光霽坐累死母以哭子死家族盡破大中長子)
　(學洢以父被逮欲隨行大中止之乃㣲服間行探刺/起居既抵都邏卒四布變姓名匿旅舍晝伏夜出稱)
　(貸以完父贓未竟而大中斃學洢慟哭幾絶扶襯歸/晨夕號泣水漿不入口遂死化中前佐髙攀龍發崔)
　(呈秀贓私呈秀惧之又繼漣疏劾忠賢有鋌而走險/横逞之毒將不在搢紳而即在陛下等語忠賢益大)
　(恨因竄名獄中朝瑞常請宥廷弼戴罪令守山海徐大化/與之相訐大章在刑部時讞廷弼獄援議能議勞例)
　(從寛遣戍楊維垣劾其受賄故二人並坐而大章贓/尤多崇禎初漣贈兵部尚書諡忠烈光斗贈右都御)
　(史福王時追諡忠毅大中贈大常卿諡忠節子學洢/旌孝行化中贈太僕卿福王時追諡忠愍朝瑞贈大)
　(理卿福王時追諡忠毅大章/贈太僕卿福王時追諡裕愍)
秋八月毁天下書院
　御史張訥(閬中/人)上疏力詆鄒元標孫慎行馮從吾余
　懋衡(字特國/婺源人)等請毁其講學書院于是元標慎行從
　吾懋衡俱削奪東林關中江右徽州及天下一切諸
　書院皆毁訥為忠賢鷹犬最効力忠賢深徳之書院
　既毁未幾逆祠建矣(時元標已前卒追論奪官崇禎/初贈尚書諡忠介慎行尋復以)
　(紅丸事遣戍具詳後從吾以病卒崇禎/初復官謚恭定穆衡亦于崇禎初復官)
以周如磐(莆田/人)丁紹軾(貴池/人)黄立極(字中五/元成人)為禮部尚
書馮銓(涿州/人)為禮部侍郎並兼東閣大學士預機務
　輔臣缺詔推老成幹濟者禮部尚書周如磐以年老
　推用侍即黄立極與忠賢同鄉故援之熊廷弼之獄
　紹軾與銓謀居多(紹軾索憾廷弼以御史呉裕中為/廷弼姻言于忠賢而杖殺之銓亦)
　(與廷弼有隙家居時曽遺書魏良卿勸興大獄及侍/講筵出市刋遼東傳譖于帝曰此廷弼所作希脱罪)
　(耳帝大怒于是/廷弼死遂决)銓資淺年未及四十忠賢黨李魯生
　上言成即為老而非必老乎年幹乃稱濟而即有濟
　于國銓遂柄用如磐閲三月即罷歸紹軾未踰年亦
　卒
魏廣微罷
　初楊左之獄廣微預謀吏部尚書崔景榮(字自強/長垣人)懼
　諸人立斃亟請廣微諌止廣微不自安乃疏言漣等
　在今日誠為有罪之人在前日實為卿寺之佐縱使
　贓私果真亦當轉付法司據律論罪無令鎮撫嚴刑
　追比疏入大忤忠賢意廣㣲懼急出景榮手書自明
　忠賢怒已不可解遂連疏乞歸景榮亦罷
殺前遼東經畧熊廷弼傳首九邊
　先是法司論廷弼獄與王化貞俱論死已而楊左諸
　人俱坐贓斃獄忠賢黨門克新(汝陽/人)石二畏等趣殺
　廷弼及是遂棄市傳首九邊化貞竟不誅御史梁夢
　環謂廷弼侵盜軍資十七萬劉徽(清苑/人)謂廷弼家資
　百萬宜籍以佐軍中㫖從之罄産不足償其子兆珪
　自刎死姻族家俱破(武弁蒋應陽為廷弼稱寃立誅/死太倉人孫文豸顧同寅作詩)
　(誄之為邏者所得二人坐誹謗俱斬連及其同郡編/修陳仁錫修撰文震孟並削籍  陳仁錫字明卿長)
　(洲/人)
冬十月罷孫承宗以髙第(字登之/灤州人)代為經畧
　初忠賢以承宗功髙欲親附之㑹帝遣内官王應坤
　犒邊賜承宗蟒玉忠賢即令應坤申意承宗不與交
　一言忠賢大憾趙南星等被逐承宗方西巡薊邊念
　抗疏帝弗省往在講筵每奏對間有入乃請以賀聖
　壽入朝面奏機宜欲因是論其罪魏廣㣲聞之奔告
　忠賢曰承宗擁重兵清君側公立虀粉矣忠賢悸甚
　繞御床哭帝亦心動令内閣擬㫖顧秉謙奮筆曰無
　㫖離信地非祖制違者法不宥夜啓禁門諭兵部發
　三道飛騎止之(又諭九門守奄孫閣老/入齊化門者反接以入)承宗抵通州
　聞命而還(事在/四年)忠賢遣人偵之一襥被置輿中後車
　惟鹿善繼而已忠賢意漸解而其黨李蕃徐大化等
　至詆為王敦李懐光承宗遂累疏求罷不許㑹馬世
　龍有栁河(亦曰楊栁河在奉天府海/城縣南西北流入三岔河)之敗(有降人劉/伯漒自耀)
　(州来言州城内虚可襲世龍信之遣副将魯之甲等/率師往檄水軍遊擊金冠以舟濟師冠違令不至師)
　(次栁河不得渡軍/陷泥淖中敗沒)於是臺省交章劾世龍并及承宗
　承宗求去益力遂許之以兵部尚書髙第代為經畧
　第素恇怯以闗外必不可守欲盡撤錦(謂錦/州)右(廣寧/右衛)
　(故屯/也)諸城守禦移闗内袁崇煥力爭謂兵法有進無
　退錦右動揺則寧前震驚闗内亦失保障第意堅且
　欲并撤寕前二城崇煥曰我寧前道也官此當死此
　我必不去第不能奪乃撤錦州右屯大小凌河及松
　山杏山(注俱/見前)塔山(堡名在錦/縣西南)守具盡驅入闗委棄米
　粟十餘萬軍民死亡載途哭聲震野民怨而軍益不
　振
十二月榜東林黨人姓名示天下
　御史盧承欽(餘姚/人)上言東林自顧憲成李三才趙南
　星而外如王圖髙攀龍等謂之副帥曹于汴陽兆京
　史記事魏大中袁化中謂之先鋒丁元薦沈正宗李
　朴(字繼白/朝邑人)賀烺謂之敢死軍人孫丕揚鄒元標謂之
　土木魔神宜一切榜示海内俾奸慝無所容忠賢大
　喜悉刋黨人名示天下(凡黨人已罪未/罪悉編名其中)
(丙/寅)六年春正月作三朝要典
　先是給事中楊所修(商城/人)請集梃擊紅丸移宫三案
　章疏倣明倫大典編輯為書頒示天下霍維華亦以
　為言至是作三朝要典(起乙夘/至辛酉)以顧秉謙黄立極馮
　銓為總裁施鳯來(平湖/人)楊景辰(晉江/人)孟紹虞曽楚卿
　副之極意詆諆東林暴揚罪惡(其論梃擊以王之寀/間釁骨肉誣皇祖負)
　(先帝雖碎骨不足贖論紅丸以孫慎行創不嘗藥之/説妄疑先帝不得正其終更附不討賊之論輕詆皇)
　(上不得正其始為罔上不道論移宫以楊漣等内結/王安故重選侍之罪以張擁戴之功于是遂以之宷)
　(慎行漣為/三案罪首)時方重修光宗實録凡事闗三案命即據
　要典以改及書成忠賢令顧秉謙擬御製序文冠其
　首刋布中外
二月髙第罷以王之臣(潼闗/衛人)代為經畧袁崇煥巡撫遼東
　先是我
大清兵圍寧逺髙第與總兵楊麒擁兵不救寧前参政
　袁崇煥集将士誓死守盡焚城外民居攜守具入城
　檄前屯及山海闗凡将士逃至者悉斬人心始固
大軍戴楯穴城矢石不能退崇煥令閩卒羅立發西洋
　巨礟圍遂解(時督屯通判金/啟俕以燃礟死)事聞擢崇煥僉都御史
　削髙第楊麒職以之臣代第以前屯總兵趙率教代
　麒鎮闗門尋命崇煥巡撫遼東駐寧逺
逮前左都御史髙攀龍吏部員外郎周順昌(字景文/呉縣人)蘇
松巡撫周起元(字仲先/海澄人)諭徳繆昌期(字當時/江隂人)御史李應
㫒周宗建黄尊素攀龍自沈于池順昌等俱下獄死
　攀龍雖削籍崔呈秀恨不已亟言于魏忠賢必欲殺
　之順昌家居魏大中被逮過吳順昌出餞與同起卧
　者三日許以女聘大中孫旗尉屢趣行順昌瞋目曰
　若不知世間有不畏死男子周順昌邪因㦸手呼忠
　賢名罵不絶口旗尉歸以告忠賢大怒(倪文煥即希/指劾順昌與)
　(罪人婚/削籍)昌期前典湖廣鄉試程文論中引趙髙仇士
　良寓規諷忠賢嗛之楊漣劾忠賢二十四罪疏或言
　昌期代草而髙趙諸人去國昌期率送之郊外執手
　太息忠賢益大恨(昌期知勢不可留其疏乞假有小/璫至閣曰此人尚可留之送客耶)
　(遂傳㫖/落職)宗建首劾忠賢目不識丁(事具/前)應昇尊素皆
　繼漣抗疏力攻忠賢(應昇疏有云忠賢之罪千真萬/真無可復辨千罪萬罪又不勝)
　(辨臣為陛下計莫若聴忠賢亟自引退以全旦夕之/命為忠賢計又莫若早自引决以乞帷葢之恩不然)
　(惡稔貫盈他日欲保首領而不可得末又切責閣臣/謂君側不清焉用彼相一時寵利有盡千秋青史難)
　(欺不欲為劉健謝遷者恐并不能為李東陽倘投䇿/求歡不幾與焦芳同傳邪時魏廣㣲方深結忠賢知)
　(應昇譏已調㫖責之應昇復疏論曰廣微父允真為/言官得罪輔臣以去聲施至今乞陛下戒諭廣㣲退)
　(讀父書保其家聲毋倚三窟庶/可見乃父地下廣㣲益切齒)而尊素尤有智慮為
　羣小所深忌(曹欽程希指劾宗建應昇/尊素為東林䕶法皆削籍)㑹吳中訛言
　尊素欲效楊一清誅劉瑾用蘇杭織造李實為張永
　授以秘計忠賢大懼遣刺事者至吳凡數輩侍郎烏
　程沈演(㴶之/弟)家居奏記忠賢曰事有跡矣于是忠賢益
　遣使譙訶實知實與前巡撫起元(起元先/已削籍)素有隙(起/元)
　(撫吳公亷愛民絲粟無所取實素貪横妄増定額恣/誅求又惡同知楊姜不屈已具疏誣劾起元為姜辨)
　(寃而劾實不法數事實以/此斂威而銜起元不置)乃索取實空印白疏令李
　永貞偽為實奏誣劾起元為巡撫時乾沒帑金十餘
　萬日與攀龍輩往來講學因行居間竄入順昌等名
　矯㫖並逮之攀龍聞旗尉將至謁道南祠(即楊龜/山祠)為
　文以告歸與二門生一弟飲後園池上及暮書遺表
　訖具衣冠自沈於池表云臣雖削奪舊為大臣大臣
　受辱則辱國謹北向叩頭從屈平之遺則逺近聞其
　死莫不傷之順昌故有徳於鄉士民聞其被逮憤怒
　號寃開讀日不期而集者數萬咸執香為周吏部請
　命旗尉厲聲罵曰東厰逮人䑕輩敢爾大呼囚安在
　手擲銀鐺于地聲琅然衆益憤曰始吾以為天子命
　乃東厰魏太監邪遂蠭擁上勢如山崩旗尉東西竄
　衆縦横毆擊立斃一人餘負重傷踰垣走巡撫毛一
　鷺不能發一語知府冦慎吳縣知縣陳文瑞素得民
　曲為解諭衆始散順昌乃自詣吏是日旗尉往浙江
　逮尊素者泊舟胥門外市人知城中有變擊其舟而
　沈之旗校泅水以遁失駕帖不敢往尊素聞即囚服
　自投詔獄(順昌既就逮一鷺飛章告變東厰刺事者/言吳人謀㫁水道刦漕舟忠賢大懼已而)
　(一鷺言縛得倡亂者顔佩韋楊念如周文元馬傑沈/揚亂已定忠賢乃安然自是緹騎不敢復出國門矣)
　方諸臣之被逮也顧秉謙忽持正請付法司論罪忠
　賢不從已而昌期先至慷慨對簿詞氣不撓坐賍三
　千備受五毒不勝刑而斃(四月晦日槖饘中傳出片/紙自此而絶至五月二日)
　(獄卒以死報終莫知為何日其殮也十指/堕落掬置兩袖中葢以其為漣代草故云)順昌宗建
　應昇尊素繼至許顯純各坐贓數千(宗建至一/萬三千)五日
　一酷掠順昌輒大罵忠賢顯純椎落其齒順昌噀血
　唾顯純面罵益厲遂於夜中潛斃之(時六月十七日/及領埋已越三)
　(日皮肉皆腐/僅存鬚髮)宗建為顯純酷訊偃卧不能出聲顯純
　罵曰尚能詈魏公一丁不識否以沙囊偃之而死(六/月)
　(十八/日)尊素知獄卒将害己叩首謝君父賦詩一章時
　獨應昇尚在尊素隔牆呼之曰仲達我先行矣遂死
　(閏六月/朔日)明日應昇亦死起元道逺至則順昌等已俱
　斃顯純酷加榜掠竟如疏懸贓十萬罄貲不足親故
　多為破家及九月亦斃之獄中時以順昌等惨死詔
　獄與前楊左諸人先後畧同遂與髙攀龍並稱為後
　七君子以配楊左等共十有三人為逆閹時死節之
　最著者云(攀龍學本濓洛操履篤實涵養䆳宻粹然/為一代大儒既死呈秀憾未釋矯詔下其)
　(子世儒吏刑部坐世儒不能防閑其父謫為徒順昌/就逮時諸生朱文祖間行詣都為納饘粥湯藥及啟)
　(贓令急奔走稱貸諸公間順昌櫬歸文祖哀慟發病/死其所捕顔佩韋等五人比臨刑語知府冦慎曰公)
　(好官知我等好義非為亂也延頸就刄而死後吳人合/塟之虎邱傍題日五人之墓昌期應昇至常州開讀)
　(知府曽櫻咸助之貲應昇師吳鍾巒詣府署與應昇/語竟日謂應昇曰昔蔡元定竄道州晦翁餞之蕭寺)
　(微視元定不異平時何圖今日親見此景真一夕千/古已而忽聞署外有數千人閧聲皆言忠臣何故被)
　(逮櫻素有惠政得民力為勸諭始觧散而諸挍方怖/蘇州事有越垣而仆者適賣蔗童子過之曰我恨極)
　(惜不能殺汝即取削蔗刀割片肉而去宗建死後所/親蔣英代為輸贓亦坐削籍尊素家□貧坐贓雖不)
　(及三千同年門舊及郷人咸助之始得完起元方撫/吳罷歸順昌為父送之指斥無所諱議者謂起元順)
　(昌之禍已伏于此及兩人死吳中士民無不垂涕者/崇禎初攀龍贈兵部尚書諡忠憲授其子世儒官順)
　(昌贈太常卿諡忠介其子茂蘭刺血詣闕愬寃詔以/所贈官推及其祖父起元贈兵部待郎福王時追贈)
　(忠惠昌期贈詹事福王時追諡文貞宗建尊素應昇/俱贈太僕寺鄉福王時宗建應昇皆追諡忠毅尊素)
　(追諡忠端吳周茂蘭字子佩順昌長子曽櫻字仲/金峽江人  鍾巒字巒雅武進人蔣英嘉善人)
夏五月王恭厰災
　王恭厰火藥局也是日雷震火藥自焚地中霹霍聲
　不絶煙塵障空白晝晦㝠軍民暈仆死者無算
六月地震
　先是五月薊州密雲連震三日及是京師天津宣大
　山東河南皆震
閏月建魏忠賢生祠
　浙江巡撫潘汝楨(桐城/人)疏請建忠賢生祠于西湖織
　造太監李實請令杭州衛百户守祠詔賜祠額(曰普/徳)
　勒石記功徳閣臣撰文書丹自是諸方效尤㡬遍天
　下薊遼總督閻鳴泰部内建祠七所費數十萬其頌
　忠賢有民心依歸即天心向順語開封毁民舍一千
　餘間創宫殿九楹儀如帝者巡撫朱童䝉建祠綏延
　用琉璃瓦劉詔(把縣/人)建祠薊州金像玉旒(其諸祠務/極工作之)
　(巧像皆以沈香木為之眼耳口鼻宛轉如生人腹中/腸肺俱以金玉珠寶為之髻空穴其一以簪四時香)
　(花一祠木像頭梢大小䜿上冠不能容匠人恐/急削而小之以稱冠小䜿抱頭慟哭責匠人)疏辭
　揄揚一如頌聖稱以堯天舜德至聖至神閣臣輙用
　駢語褒答督餉尚書黄運泰(永城/人)迎忠賢像五拜五
　稽首稱九千嵗都城内外祠宇相望有建于東華門
　外者工部郎中葉憲祖(字美度/餘姚人)曰此天子臨辟雍道
　也土偶能起立乎忠賢聞之即削其籍初汝楨請建
　祠巡按御史劉之待(興國/州人)㑹稿遲一日即削籍而薊州
　道胡士容(黄州廣/濟人)以不具建祠文遵化道耿如杞(字/楚)
　(材館/陶人)以入祠不拜皆下獄論死(時海内望風獻媚自/督撫巡按而外宗室)
　(若楚王華煃勲戚若武清侯李誠銘保定侯梁世勲/等廷臣若尚書邵輔忠詞臣若庶吉士李若琳部郎)
　(若郎中魯國楨諸司若通政司經歴孫如冽上林監/丞張永祚等亦皆建祠恐後下及武夫賈䜿諸無賴)
　(子莫不攘臂争先洶洶若不及後忠賢敗諸祠悉廢/凡建祠者概入逆案  李誠銘慈聖太后姪梁世勲)
　(珤之後邵輔忠定海人李若/琳大興人魯國禎臨川人)
馮銓罷
　銓以媚事魏忠賢登宰輔素與崔呈秀䁥呈秀欲入
　閣其黨孫杰霍維華嗾職方郎中吳淳夫力攻罷銓
　又慮王紹徽為吏部不肯推呈秀令御史袁鯨(湖廣/龍陽)
　(人/)攻罷紹徽而杰等慮忠賢意變復以計沮之自是
　羣小擕貳
京師水江北山東旱蝗
秋七月以施鳯來張瑞圖(晋江/人)李國􁞠(高陽/人)俱為禮部
尚書兼東閣大學士預機務
　鳯來素無節概及在閣惟以和柔自媚于世瑞圖于
　　諸事務迎合魏忠賢意忠賢建祠碑文多出其手書
　　詔㫖褒美忠賢詞極駢麗皆瑞圖筆也國􁞠去釋褐
　　纔十四年忠賢以同鄉故援之
　九月我
太宗文皇帝嗣位以明年為天聰元年
　顧秉謙罷
　　自秉謙為首輔凡魏忠賢傾害忠良皆屬其票擬三
　　朝要典之作秉謙為總裁是非舛謬特甚及是羣小
　　各有所左右同黨中日夜交軋秉謙不自安遂乞歸
　　(崇禎初削籍尋入逆案論徒家居又為鄉黨所惡聚/衆僇辱之屋室貲財焚掠殆盡秉謙竄漁舟得免久)
　　(之寄居他/縣以死)
　冬十月進魏忠賢爵上公從子良卿寧國公
　　三殿告成(先是皇極殿成帝御殿受賀忽有/聲如怒濤自殿中出羣臣班亂)太監李
　　永貞奏魏忠賢功吏部尚書周應秋亦奏如永貞言
　　忠賢遂進上公加恩三等良卿前已封肅寧伯晉侯
　　(是年春遼陽男子武長春逰妓家有妄言東厰擒之/許顯純掠治故張其辭云長春謀間不獲且為亂賴)
　(厰臣忠智立竒勲詔封良卿/為肅寧伯賜鐵券尋晉為侯)至是復進封公已而諸
　邊築隘口成南京孝陵工竣甘肅奏㨗法司捕盗並
　言忠賢區畫方略詔書褒美閣臣皆擬九錫文半嵗
　中廕錦衣指揮使十七人同知三人僉事一人擢其
　族孫希孟希孔等世襲都督同知甥傅之琮馮繼先俱
　都督僉事章奏無巨細輙頌忠賢稱厰臣不名山東
　奏産麒麟太學士黄立極等票㫖言厰臣修徳故仁
　獸至其誣罔若此(故事内官為司禮秉筆非公事不/得出忠賢每嵗必数厯畿甸坐文)
　(軒駕四馬笙鼔鐃吹之聲轟隠黄埃中錦衣玉帶鞾/袴而握刀者夾車左右而馳自厨傳優伶蹴鞠與皂)
　(隨者動以萬數嘗自琉璃河祭水還厯西山碧雲寺/士大夫皆遮道拜伏凡有章奏其黨遣急足馳請然)
　(後下客氏既朝夕侍帝所而毎數日必出至私第輿/過乾清宫前竟不下客氏盛服倩粧儼同妃后侍衛)
　(赫奕照耀衢路至宅則老祖太太千嵗之聲喧呼震賢/地犒賚銀幣無算或一日不返忠賢促之始入凡忠)
　(濁亂朝廷毒痡海内/皆客氏為内主也)
(丁/夘)七年春正月以太監崔文昇總督漕運河道
　文昇先侍光宗藥為廷臣所論已放南京(事具/前)魏忠
　賢作三朝要典遂召還至是命兼督河漕
二月召王之臣還
　先是袁崇煥與滿桂不協請移之他鎮乃召桂還既
　而廷臣奏留桂崇煥又與不協中朝慮僨事命之臣
　専督闗内以闗外屬崇煥畫闗而守至是朝議以二
　人既不相能召之臣還罷經畧不設令崇煥盡統闗
　内外軍(崇煥與趙率教巡厯錦州大小凌河議大興/屯田漸復髙第所棄舊土㑹)
(大清兵方討朝鮮渡鴨緑江崇煥乗間遣将繕錦州中/  左大凌三城未畢朝鮮及毛文龍同告急朝命崇煥)
　(發兵往援崇煥以水師援文龍又遣率教等九将將/精兵逼三岔河為牽制之勢而朝鮮已為)
(大清所服諸/  將遂引還)
勒太康伯張國紀回籍
　國紀皇后父也后性嚴明見魏忠賢及客氏亂政數
　於上前言之客魏交恨一日帝至后宫后方讀書帝
　問何書對曰趙髙傳也帝嘿然而出忠賢聞之益恨
　㑹有張匿名榜於厚載門者列忠賢反狀及其黨七
　十餘人忠賢疑國紀為之邵輔忠孫杰欲因此興大
　獄借國紀以揺中宫事成則立魏良卿女為后草一
　疏募人上之諸人慮禍不敢承順天府丞劉志選年
　老而嗜進無厭(志選與葉向髙同舉進士由主事謫/知縣復以大計罷歸三十年不得起)
　(㑹向髙再召道杭州志選與逰讌彌月還朝用為南/京主事即上疏追論紅丸事力詆孫慎行忠賢大喜)
　(累擢至府丞時/年已七十餘矣)惑家人言謂已老必先忠賢死也竟
　上之疏中極論國紀罪末言毋令人訾及丹山之穴
　藍田之種葢忠賢嘗誣后非國紀女故云疏上事叵
　測帝無所問但令國紀自新而已忠賢意大沮梁夢
　環偵知之復申論志選疏且故詰丹山藍田二語忠
　賢將從中究其事大學士李國􁞠及王體乾交沮之
　事乃止而國紀竟勒歸故郡
三月遣瑞王常浩及恵王常潤桂王常瀛之藩
　三王皆帝叔父魏忠賢潛懐逆謀不利其在内御史
　張訥希指即疏趣之藩于是三王以次就國(瑞王先之/漢中恵王)
　(繼之荆州踰月/後桂王之衡州)儀物禮數刻意貶損羣小反盛稱忠
　賢節費為國帝即下詔褒美
夏四月逮前刑部侍郎王之寀(之寀於天啓初累遷刑/部侍郎後以要典成削)
(籍/)下獄死
　劉志選疏頌要典言命徳討罪無微不彰即堯舜之
　放四凶舉元愷何以加焉且云慷慨憂時力障狂瀾
　于既倒者魏廣微也當還之揆席以繼五臣之盛事
　赤忠報國弼成巨典于不刋者厰臣也當增入簡端
　以揚一徳之休風又言王之宷宜正典刑孫慎行宜
　加遣戍(之寀于天啟初上復仇疏中言挺擊之謀變/而為用藥之術葢挺不中而藥捉之是文昇)
　(之藥慘于張差之挺也而慎行辨折紅丸有曰由前/則過信可灼有輕進之罪由後則曲庇可灼有不討)
　(賊之罪兩者皆無可逃其/言峻直故羣小恨之次骨)忠賢矯㫖逮之寀下詔獄
　坐以贓八千竟瘐死慎行亦遣戍寧夏(知府曽櫻故/緩之未行而)
　(忠賢/敗)
五月監生陸萬齡請祠魏忠賢于國子監許之
　萬齡請以忠賢配孔子忠賢父配啟聖公其疏曰孔
　子作春秋厰臣作要典孔子誅少正夘厰臣誅東林
　黨人禮宜並尊持疏詣司業林釪(字實甫/同安人)釪援筆塗
　抹即夕掛冠櫺星門而去司業朱之俊為奏請從之釪
　　　坐削籍
　秋七月罷袁崇煥以王之臣代之
　　時我
太宗文皇帝親督兵至大凌河守城士卒皆遁遂進圍錦州
　　太監紀用總兵趙率教遣使請和我
　大清遺書責之袁崇煥令祖大壽等統精兵四千繞出
　大清兵後别遣水師東出相牽制大壽等未至
　大清已分兵抵寧逺城下崇煥督將士登陴列營濠内
　　用礟拒擊而滿桂亦率尤世威以兵来赴我
　大兵疾馳進擊大敗之追至城下尸填壕塹皆滿尋解
　　寧逺圍復益兵攻錦州以溽暑不能克毁大小凌河
　　二城而還時稱寧錦大捷魏忠賢使其黨劾崇煥不
　　救錦州崇煥乞休去以王之臣代之及論功文武冒
　　濫增秩賜廕者數百人崇煥止増一秩(尚書霍維華/嘗進仙方靈)
　　(露飲于帝帝飲而甘之已漸厭及得疾體腫忠賢以賢/咎維華惟華懼甚慮帝不測有後患欲先自貳于忠)
　　(㑹寧錦敘廕維華維華請以讓/崇煥忠賢覺其意降㫖頗厲)
封魏忠賢從孫鵬翼為安平伯加少師從子良棟東安
侯加太子太保良卿加太師
　良棟鵬翼尚在襁褓鵬翼以寕錦奏㨗封良棟以殿
　工封從吏部尚書周應秋請也良卿至代天子享南
　郊祭太廟于是天下皆知忠賢欲竊神器矣
八月帝崩遺詔皇五弟信王嗣位
　先是帝不豫召閣部科道諸臣于乾清宫諭以魏忠
　賢王體乾皆恪謹忠貞可計大事黄立極等對曰陛
　下任賢勿貳諸臣敢不仰體越數日大漸遂崩遺詔
　以弟信王嗣位王即夕入居宫中羣臣于比明始至
　方入臨内使十餘人傳呼崔尚書甚急呈秀入與忠
　賢宻謀久之語秘不得聞或云忠賢欲簒位呈秀以時未可止之也
信王由檢即位(是為莊/烈帝)赦
　以明年為崇禎元年
九月追諡母賢妃劉氏(海州人/籍宛平)為孝純皇后
立皇后周氏(蘇州人生員奎之/女奎後封嘉定伯)
追尊光宗選侍李氏(即東李/見前)為莊妃
　以撫育恩也
冬十月南京地震
十一月放魏忠賢於鳯陽道死詔磔其屍
　帝素稔忠賢惡深自儆備及即位其黨自危楊所修
楊楊維垣先劾崔呈秀先以嘗帝(呈秀先丁母憂奪情/視事不用縗纆及是)
　(所修請令呈秀守/制維垣繼攻之)呈秀罷歸于是主事陸澄源(平湖/人)
　錢元慤(歸安/人)員外史躬盛(鳥程/人)遂交章並論忠賢而
　嘉興貢生錢嘉徵更劾忠賢十大罪一並帝二蔑后
　三弄兵四無二祖列宗五尅削藩封六無聖七濫爵
　八掩邊功九朘民十通闗節疏上帝召忠賢使内侍讀
　之忠賢震恐喪魄急以重寳啗信邸太監徐應元求
　解應元故忠賢博徒也帝知之斥應元安置忠賢於
　鳯陽榜其罪示天下尋命錦衣衛逮治忠賢行至阜
　城聞之與其黨李朝欽偕縊死乃磔其屍懸首河間
　呈秀聞忠賢死亦自縊明年追戮其屍(言者劾呈秀/為五虎之首)
　(宜肆市朝有詔逮治籍其家呈秀聞之列姬妾羅諸/珍寳呼酒痛飲盡一巵即擲壊之飲已自縊詔開棺)
　(戮屍子弟/皆遺戍)
罷諸邊鎮守中官
免天啟時逮死諸臣贓釋其家屬
黄立極罷
　山隂監生胡煥猷上疏論黄立極施鳯來張瑞圖李
　國􁞠等身居揆席一意媚閹並宜斥罷帝除煥猷名
　立極不自安乞休去
十二月以錢龍錫(字稚文松/江華亭人)李標(字汝立/高邑人)來宗道(蕭山/人)
楊景辰黄道登(吳江/人)劉鴻訓(字黙成/長山人)並為禮部尚書兼
東閣大學士預機務
　帝以施鳯來輩皆忠賢所用不足倚詔廷推閣臣倣
　古枚卜典召九卿科道入乾清宫貯名金甌焚香肅
　拜以次探之得龍鍚標宗道景辰輔臣以天下多故
　請益一二人復得道登鴻訓並命入閣
客氏及魏良卿侯國興等伏誅
　先是熹宗崩客氏出外宅(氏于五更赴梓宫前出一/小凾用黄色龍袱包裹皆)
　(熹宗胎髪痘痂及累年落/齒剃髪等痛哭焚化而去)及是詔赴浣衣局掠死籍
　其家良卿國興與客光先等皆棄市(家屬無少長皆/斬嬰孩赴市有)
　(盹睡未醒者人以為/慘毒之報中外快之)方客氏之籍也于其家得宫女
　八人葢將效吕不韋所為帝大怒命悉笞殺之
　
　
　
　
　
　
　
　
　
　
御批厯代通鑑輯覽卷一百十三
