史記索隠卷二十
　　　　　　　　　　　　唐　司馬貞　撰
范雎蔡澤列傳十九
魏中大夫(按漢書百官表中大夫秦官/此魏有中大夫葢古官也)須賈(須姓賈名/也須氏葢)
(宻須/之後)為魏昭王使(按世本昭王名/遫襄王之子也)齊襄王(名法/章)摺齒(上/對)
(答反謂打折其/脅而又折其齒)卷以簀(簀謂葦荻之薄也/用之以裹尸也)更溺范雎(更/音)
(羹溺即溲也溺音年/弔反溲音所留反)三亭之南(按三亭亭名在魏境之/邊道亭也今無其處一)
(云魏之郊境總有三亭皆祖餞之處/與期三亭之南葢送餞已畢無人處)至湖(按地理志京/兆有湖縣本)
(名胡武帝更名湖/即今湖城縣也)惡内諸侯客(内音納亦如字/内者亦猶入也)忘索之
(索猶搜也音/柵又先格反)舍食草具(謂亦舍之而食以下客之具/然草具謂麄食草萊之饌具)穰
侯華陽君(穰侯謂魏冉宣太后之異父弟穰縣在南陽/華陽君芈戎宣太后之同父弟亦號為新城)
(君是/也)明主立政(按戰國策/立作莅也)當椹質(椹音陟林反按椹者/莝椹也質者剉刃也)
(腰斬者當/椹質也)為其割榮也(割榮即上之擅/厚謂擅權也)而不槪於王心
(按戰國策概作闗謂闗渉/於王心也徐注音同非也)亡其言(亡猶輕/蔑也)注一云使持
車(戰國策/之文也)竊閔然不敏(鄒誕本作惛然音昏又云/一作閔音敏閔猶昏闇也)莫不
灑然變色(鄭𤣥曰灑然/肅敬之貌也)秦王跽(音其紀反跽者/長跪兩膝枝地)漆身為
厲(音賴癩病也言漆/塗身生瘡如病癩)至於陵水(劉氏云陵水即栗水也/按陵栗聲相近故惑也)
下惑姦臣之態(按態謂姦臣/諂詐之志也)慁先生(及注溷字並胡困/反慁猶汨亂之意)
施韓盧而搏蹇兎(戰國策云韓盧者天下之壯犬也是/韓呼盧為犬謂施韓盧而搏蹇兎以)
(喻秦强言取/諸侯之易)文子為之(謂田文即孟嘗君也猶戰國策/謂田朌田嬰為朌子嬰子然也)
借賊兵(上子夜反一作/藉字音亦同上)而齎盜糧(上音側奚反言/為盜齎糧也)擊斷
無諱(無諱猶/無畏也)弊御於諸侯(按弊者斷也御制也言穰侯/執權以制御主斷於諸侯也)
崔杼淖齒管齊(淖姓也音泥教反漢有淖姬是也高誘/曰管典也言二人典齊權而行弑逆也)
射王股擢王䈥(按言射王股誤也崔杼射齊王之股/淖齒擢湣王之䈥是説二君事也)封
范雎於應(按劉氏云河東臨晉縣有應亭即秦地有應/也又按本紀以應為太后養地解者云在潁)
(川之應鄉/未知孰是)孺子(劉氏云葢謂/睢為小子也)以綈袍賜之(按綈厚繒也/音啼葢今之)
(絁/也)睚眦之怨(睚音崖賣反眦音士賣反又音崖/債二音睚眦謂相嗔而怒目切齒)韓少曲
(按蘇云起少曲一日而斷太行/故劉氏以為葢在太行西南)貴而為交者為賤也(上/為)
(音如字下為音于偽反以言富貴而結/交情深者為有貧賤之時不可忘之也)秦攻韓汾陘(音/刑)
(陘葢在韓之西/界與汾相近也)因城河上(劉氏云此河上葢近河之/地本屬韓今秦得而城)馬
服子(趙括之號也故虞喜志林云馬兵/之首也號曰馬服者言能服馬也)代廉頗(鄒氏音/疋波反)
注徐云五十年(據秦本紀年號/表而知之也)激厲(上音/擊)從唐舉相(荀/卿)
(書作/唐莒)持國秉(按左傳國子實執齊/秉服䖍曰秉權柄)曷鼻巨肩(曷鼻謂鼻/如蝎蟲也)
(巨肩謂巨肩於項/也葢項低而肩豎)注一作偈(音其/例反)魋顔蹙齃(上魋音徒/回反魋顔)
(謂顔貌魋囘若魋梧然也齃/音烏曷反蹙齃謂鼻蹙眉)膝攣(謂兩膝又/攣曲也)持粱(謂飯/粱米)
(飯而持其/器以食也)刺齒肥(按刺齒二字字誤當為齧/字也齧肥謂食肥肉也)釡鬲(父歴/二音)
注款足謂之鬲(款者空也言其足中空也空足是曲足/云見爾雅郭氏云鼎曲脚也按以款訓)
(曲故云/曲脚也)以其君父為僇辱(言以比于子胥申生皆以至/忠孝而見誅放故天下言為)
(其君父之所僇/而憐其臣子也)批患折難(上白結反又音豐雞反批患/謂擊而却之折音之列反)
夏育太史噭叱呼駭三軍(二人勇者夏育/賁育也噭音皎)而身死庸夫
(按高誘云夏育為田摶所殺然太史噭/未知為誰所殺恐非齊襄王時太史也)入邑(劉氏云入/猶充也謂)
(招攜離散/充滿城邑)信而不能詘(上信音申下詘音屈/謂志已展而不退)或欲大投
或欲分功(言夫博奕或欲大投其瓊以致勝或欲分功/者謂觀其勢弱則投地而分功以逺救也事)
(具爾/雅也)注博縣於枰不必在行(按方言云所以投博/謂之枰音平局也)二子不
困厄惡能激乎(二子范雎蔡澤也睢厄於魏齊折脅摺/齒澤困於趙被逐棄鬲是也惡音烏激)
(音擊/也)
樂毅列傳第二十
魏文侯封樂羊以靈壽(地理志常山有靈夀/縣中山桓公所都也)中山復國
(中山魏雖滅之尚不絶祀故後/更復國至趙武靈王又滅之也)楚相唐昧(莫葛/反)於重丘
(地理志縣/名屬平原)於觀津(地理志觀津縣名屬/信都漢初屬淸河也)令趙嚪説秦(上/嚪)
(音田濫反字/與啗字同也)并䕶(䕶謂總/領之也)封樂毅於昌國(地理志縣/名屬齊郡)騎
劫(燕將姓/名也)號曰望諸君(望諸澤名在齊葢趙有之/故號焉戰國策望作藍也)寧臺
(燕臺/也)大吕陳於元英(大吕齊鐘名元/英燕宫殿名也)故鼎反于磨室(燕/鼎)
(前輸于齊今反入于磨室磨/室亦宮名戰國策作厯室也)薊丘之植植於汶篁(薊丘/燕所)
(都之地也言燕之薊丘所植皆/植齊王汶上之竹也徐注非也)以為慊於志(按慊音苦/簟反作嗛)
(嗛者常慊然而/不愜其志也)入江而不化(言子胥懷恨故雖投江而/神不化猶為波濤之臣也)
誹謗隳(上音方味反/下音許規反)以幸為利(謂既臨不測之罪以幸/免為利今我仍義先生)
(之恩雖身託外國/而心亦不敢出也)忠臣去國不潔名(言忠臣去離本國/不自潔其名云已)
(無罪故禮曰大夫去其/國不説人以無罪是也)臣雖不佞(不佞猶/不才也)數奉教於君
子矣(上數音朔言我已數經奉教令於君子君子即識/禮之人謂已在外猶云已罪不説王之有非故下)
(云不察疎逺之行/斯亦忠臣之節也)樂間(音紀間反樂/毅之子也)其相栗腹(栗姓腹/名也漢)
(有栗/姫)趙四戰之國也(言趙數距四方之/敵故云四戰之國)及人志不入(謂/國)
(亂而人離心向外故云不入又獄囚/自出是政亂而士師不為守法也)趙封樂乗為武襄
君(樂乗樂毅/之宗人也)樂臣公(本亦作/巨公也)教蓋公(古闔反蓋公/史不記名)
廉頗藺相如列傳第二十一
廉頗為趙將伐齊大破之取陽晉(按陽晉衞地後屬齊/今趙取之司馬彪郡)
(國志曰今衞國陽晉城是也有本作晉陽/非也晉陽在太原雖亦趙地非齊所取)廣成傳(廣成/是傳)
(舍之名傳/音張戀反)設九賓(周禮大行人别九賓謂九服/之賓客也列傳云設九牢)視而嘻
(音希乃驚而/怒之辭也)拔石城(劉氏云葢/謂石邑)㑹於西河外澠池(在西/河之)
(南故云外按表在趙/恵文王二十年也)盆缻(盆缶/二音)位在廉頗之右(王劭按/董勛答)
(禮曰職高者名録在上於人為右職卑者/名録在下於人為左是以謂下遷為左)肉袒負荆(肉/袒)
(者謂袒衣而露肉也負/荆者荆楚也可以為鞭)為刎頸乏交(崔浩云言要齊生/死而刎頸無悔也)
居二年廉頗復伐齊幾拔之(世家云惠文王二十三年/頗將攻魏之幾邑取之與)
(此列傳合戰國策云秦敗閼於及攻魏幾幾亦屬魏而/裴駰引齊世家及年表無伐齊拔幾之事疑其幾是故)
(邑或屬齊/魏故耳)攻魏之防陵(按防陵在楚之西屬漢中/郡魏有房子葢陵字誤也)胥後
令(按胥須古人通用今者胥後令謂胥為須須者待/也待後令謂許歴之言更不擬誅之故更待後也)邯
鄲許歴請復諫(按邯鄲二字當為欲戰謂臨戰之時許/歴復諫也王粲詩云許歴為完士一言)
(猶敗秦是言趙奢用其計遂破秦軍也江遂曰/漢令稱完而不髠曰耐是完士未免從軍也)趙以尉
文封亷頗為信平君(信平號也徐廣云尉文邑名按漢/書表有尉文節侯云在南郡葢尉)
(官也文名也謂取尉文所食之/邑復以封頗而後號為信平君)李牧攻燕拔武遂方城
(按地理志武遂屬河/間國方城屬廣陽也)頃之三遺矢矣(謂數起便/矢一作屎)輸入莫
府(按注如淳解莫大也云云又崔浩云古者出征為師/軍還則罷無事處以幕帟為府署故曰莫府則莫當)
(作幕字/之訛耳)多間諜(上紀莧反/下音牒)百金之士五萬(管子曰能破/敵禽將者賞)
(之百/金)彀者十萬人(上音古候反/彀謂能射也)數千人委之(委謂棄之/恣其殺略)
(也/)滅襜襤(上音都甘反下音路/郯反如淳云胡名也)龎煖破燕軍(按即馮煖/也龎音皮)
(江反煖音况/逺反亦音喧)劇辛(本趙人/仕燕者)秦破殺趙將扈輒(扈氏輒名/漢張耳時)
(别有/扈輒)於武遂(按劉氏云此本韓地在趙西/恐非地理志河間武遂也)桓齮(音/蟻)番吾
(縣名地理志在常/山音婆又音盤)威信敵國(信音/伸)
田單列傳第二十二
田單(音/丹)注今之東安平(按地理志東安/平屬淄川國也)斷其車軸末(上/音)
(斷都緩反斷其軸恐長相撥/也以鐵裹軸頭堅而易進也)傅鐵籠(傅音附按截其軸/與轂齊以鐵鍱附)
(軸末施轄於鐵中以制轂也又方言/曰車轊齊謂之籠郭璞云車軸也)操版挿(上七高反/下初洽反)
卒至河上(河上即齊之北界/近河東齊之舊地)號曰安平君(以單初起安/平故以為號)
兵以正合以竒勝(按竒謂權詐也注引/魏武葢亦軍令也)善之者(兵不厭/詐故云)
(善/之)出竒無窮(謂權變/  也)竒正還相生(言用兵之術或用正/法或用竒計使前敵)
(不可測量如尋環/中不知端際也)始如處女(言兵之始如處/女之軟弱也)適人開戸
(上音敵若如處女之弱則/敵人輕侮開戸不為備也)後如脱兎適不及距(言克敵/之後卷)
(甲而趨如兎之得脱而走疾也適不及/距者若脱兎忽過而敵忘其所距也)聞畫邑人王蠋
賢(畫一音獲又音胡卦反劉熈云/齊西南近邑蠋音觸又音歜)乃經其頸(按經猶/繫也)自
奮絶脰而死(何休云脰頸/齊語也音豆)
魯仲連鄒陽列傳第二十三
好奇偉俶儻(按廣雅云俶/儻卓異也)新垣衍(新垣姓衍名也為梁/將故漢有新垣平)
令趙帝秦(新垣衍欲令趙/尊秦為帝也)勝請為紹介(按紹介猶媒介/也且禮賓至必)
(因介以傳辭紹者繼也介不一/人故禮云介紹而傳命是也)世以鮑焦為無從頌而
死者皆非也(從頌者從容也世人見鮑焦之死皆/以為不能自寛容而取死此言非也)衆人
不知則為一身(言衆人不識鮑焦之意焦以恥居濁世/而避之非是自為一身而憂死事見莊)
(子/也)上首功之國(秦法斬首多為上功謂斬一人首/賜爵一級故謂秦為首功之國也)權使
其士(言秦人以權/詐使其戰士)虜使其人(以奴虜使其人/言無恩以恤下)肆然而為
帝(肆然猶/肆志也)過而為政(謂以過惡/而為政也)天子下席(按謂烈王太/子安王驕也)
(下席言其/寢苫居廬)而智不若耶畏之也(言僕夫十人而從一人/者寧是力不勝亦非智)
(不如正是畏/懼其主耳)曰噫嘻(上音依者不平之聲/下音僖者驚恨之聲)夷維子(按維/東萊)
(之邑其居夷也號夷維子/故晏子為萊之維人是也)諸侯辟舍(辟音避避正寢按/禮天子適諸侯必)
(舍於/祖廟)納筦籥(音管/藥)攝衽抱机(音/紀)魯人投其籥不果納(謂/闔)
(内門不/入齊君)將倍殯棺設北面(倍音佩謂主人不在殯東將/背其殯棺立西階上北面哭)
(是背也天子乃於/階上南面而弔也)鄒魯之臣生則不得事養(謂時君弱/臣强故鄒)
(魯君生時臣並不得盡事養死亦不得行􁎚襚之禮然/齊欲行天子禮於鄒魯之臣皆不果納之是猶秉禮而)
(存大/體)其後三十餘年(按徐廣據年表以為田單攻聊城/在長平後十餘年耳言三十餘年)
(誤/也)勇士不却死而滅名(却死猶/避死也)齊之南陽(即楚之淮北/泗上之地也)
魏攻平陸(平陸邑名/在西界)得濟北之利(即聊城/之地也)衡秦之勢成
(此時秦與齊和故/云衡秦之勢成也)齊棄南陽(棄楚所攻/之泗上也)斷右壤(又斷絶/魏之所)
(攻齊右壤之地平陸是也/言右壤斷棄而不救也)定濟北(志在攻聊城/而定濟北也)今楚魏
交退於齊(按交者俱也前時楚攻南陽魏攻平陸/二國之兵俱退而燕救又不至勢危也)以資
説士(言既養百姓又資説士終擬强國也劉氏/云讀説士為鋭士意雖亦便不如依字)矯國更
俗(欲令燕將歸燕矯正/國事改更弊俗也)亡意(上音無言若必無還燕意/則捐燕而東遊於齊乎)
富比陶衞(按延篤注戰國策云陶陶朱公也衞衞公子/荆非也王劭云魏冉封陶商君姓衞富比陶)
(衞謂/此也)遺公子糺(遺棄也謂棄子/糺而事小白也)曹子(魯將曹/昧是也)枝桓公之
心(按枝猶/擬也)肆志(肆猶/放也)莊忌夫子(忌會稽人姓莊氏字夫/子後避漢明帝諱改曰)
(嚴/)淮隂枚生(名乗字叔其子臯漢書並有/傳葢以銜枚氏而得姓也)而介於羊勝
公孫詭之間(言鄒陽上書自達而遊於二人之間或徃/彼或徃此介者言有隔於其間故杜預曰)
(介猶/間也)白虹貫日太子畏之(烈士傳曰荆軻發後太子日/相氣見虹貫日不徹曰吾事)
(不成後聞軻死事不就曰吾知其然是畏也又王劭云/軻將入秦待其客未發太子丹疑其畏故曰畏之其解)
(不如見虹貫日不徹也戰國策又/云聶政刺韓傀亦曰白虹貫日也)衞先生為長平之事
太白食昴(服䖍云衞先生秦人白起攻趙軍於長平遣/衞先生説昭王請益兵糧為穰侯所害事不)
(成精誠感天故太白食昴昴趙分也如淳云太白主西/方秦在西敗趙之兆也食謂干歴之也又王充云夫言)
(白虹貫日者太白食昴實也夫言荆軻之謀/衞先生之䇿感動皇天而貫日食昴是虚也)左右不明
(言左右之不/明不欲斥王)昔玉人獻寳楚王誅之(楚人卞和得玉璞/事見闕語及吕氏)
(春/秋)注武王(按世家楚武/王名熊通)注復獻文王(文王名賢/武王子也)至成王
時(文王子/也名惲)箕子佯狂(佯音陽謂詐為狂也司馬/彪曰箕子名胥餘是也)接輿避
世(張晏曰楚賢人高士傳/曰楚人陸通字接輿也)而後楚王胡亥之聽(謂以楚/王胡亥)
(之聽為謬故後之/而不用後猶下也)子胥鴟夷(按韋昭云以皮作鴟鳥形/名曰鴟夷鴟夷皮㯼也服)
(䖍曰用馬革作囊也/以裹尸投之于江)白頭如新(按服䖍云人不相知自/初交至白頭猶如新也)
傾蓋如故(服䖍云如吳札鄭僑也按家語孔子遇程子/於途傾葢而語又志林云傾葢者道行相遇)
(軿車對語兩葢相切/小牧之故曰傾也)藉荆軻首(上音子夜反韋昭云謂/於期逃秦之燕以頭與)
(軻使入秦/以示信也)為燕尾生(服䖍云蘇秦不見信於天下於燕/則出尾生之信韋昭云尾生守信)
(而死者按言蘇秦於燕獨守信/如尾生故云如燕之尾生也)注白圭為中山將(按事/見戰)
(國策及吕/氏春秋也)食以駃騠(按字林云決啼二音北/狄之良馬也馬父驘母)司馬喜臏
脚於宋(事見戰國策及吕氏春秋蘇/林云六國時人相中山也)范睢摺脅折齒(按/應)
(侯傳作折脅摺齒是也/説文拉摧也音力合反)申屠狄自沈於河(按莊子申屠/狄諌而不用)
(負石自投河韋昭云六國時人漢書云自沈於雍河/服䖍曰雍州之河又新序作抱甕自沈於河不同也)徐
衍負石於海(亦見莊子張晏/曰負石欲沈)注齊桓公夜出迎客(按此/事見)
(吕氏/春秋)注擊牛角商歌(按謂為商聲而歌也或云/商旅人歌也二音並通)注南山
矸(矸音公彈反矸者白淨貌/也顧野王又作岸音也)注與舜禪(膳音如字讀協/韻失之故也)
適至骭(按埤蒼云骭脛也/字林音下諫反)魯聽季孫之説逐孔子(論語/齊人)
(歸女樂季桓子受之/三日不朝孔子行也)宋信子罕之計囚墨翟(按左氏司/城子罕姓)
(樂名喜乃宋之賢臣也漢書作子冉不知子冉是何人/文頴曰子冉子罕也又按荀卿𫝊云墨翟孔子時人或)
(云在孔子後又襄二十九年左傳宋飢子罕請出粟按/時孔子適八嵗則墨翟與子罕不得相輩或以子冉為)
(是/也)衆口鑠金(按國語云衆心成城衆口鑠金賈逵云鑠/消也衆口所惡雖金亦為之消亡又風俗)
(通云或説有美金於此衆人或共詆訿言其不純金賣/者欲其必售因取鍛燒以見其真是為衆口鑠金也)
積毁銷骨(按大顔云讒人積久譖毁則父兄/伯叔自相誅戮骨肉為之相滅也)齊用越人
䝉(越人蒙未見所出漢書作子臧又/張晏云子臧越人或蒙之字也)公聽竝觀(小顔云/公聽言)
(不私竝觀所/見齊同也)封比干之後修孕婦之墓(按比干之後後/謂子也不見其)
(文尚書封比干之墓又云刳剔孕婦則/武王雖反商政亦未必修孕婦之墓也)孫叔敖三去相
不悔(按三得相不喜知其才之自得/也三去相不悔知非己之罪也)於陵子仲辭三公
為人灌園(按孟子云陳仲子齊陳氏之族兄為齊卿仲/子以為不義乃適楚居于於陵自謂於陵子)
(仲楚王聘以為相子仲遂夫妻相/與逃為人灌圍烈士傳云字子終)桀之狗可使吠堯(及/下)
(跖之客可使刺由此竝見戰國策/服䖍云仲由也應劭云許由也)荆軻之湛七族(湛音/沈張)
(晏云七族上至曾祖下至𤣥孫又一説云父之族一也/姑之子二也姊妹之子三也姊女子之子四也母之族)
(五也従子六也/及妻父母凡七)要離之燒妻子(事見吕/氏春秋)蟠木根柢(孟康/云盤)
(結之木也晉灼/云盤柢木根也)左右先為之容(謂左右先加雕刻/是為之容飾也)雖䝉
堯舜之術(按言雖䝉被/堯舜之道)獨化於陶鈞之上(張晏云陶冶/鈞範也作器)
(下所轉者名鈞韋昭曰陶燒瓦之竈鈞木長七尺有絃/所以調為器具也崔浩云以鈞制器萬殊故知造化也)
匕首竊發(按風俗通云其頭類匕/故曰匕首短而便用也)周用烏集(韋昭云吕/尚適周如)
(烏之/集)使不羈之士(按言駿足不可羈/絆以比逸才之人)與牛驥同皁(應劭/云皁)
(櫪也韋昭云皁養馬之官下士也按養馬/之官其衣皁也又郭璞云皁養馬器也)此鮑焦所以
忿世(按晉灼云烈士傳鮑焦怨世不用以採蔬於道子/貢難曰非其代而採其蔬此焦之有哉棄其蔬乃)
(立枮洛水之上按此事見莊子/及説苑韓詩外傳小有不同耳)縣名為勝母曽子不入
(按淮南子及鹽鐵論竝云里名勝母曾子不入葢以名/不順故也尸子以為孔子至勝母縣暮而不宿則不同)
(也/)囘面(杜預云/囘邪也)
屈原賈生列傳第二十四
屈原屬草槀(屬音燭草槀謂創制憲令之本也/漢書作草具崔浩謂發地造端也)而作
離㥰(㥰亦作騷按楚詞㥰作騷音素刀反應劭云/離遭也騷憂也又離騷序云離别也騷愁也)濯淖
(上音濁/下音閙)汙泥(上音烏故反/下音奴計反)皭然(音自若反徐廣/云疎淨之貌)泥而不
滓(泥亦音湼滓亦/音淄又竝如字)破楚師於丹浙(二水名謂於丹水之/北浙水之南丹水浙)
(水皆縣名在𢎞/農所謂丹陽浙)破楚將屈丐(屈姓丐名/音葢也)襲楚至鄧(按此/鄧在)
(漢水之北故/鄧侯城也)懐王悔追儀不及(按張儀傳/無此語也)不如毋行(按/楚)
(世家昭顧有此言葢二人同/諫王故彼此各隨録之也)長子頃襄王立(名/横)人君無
愚知賢不肖(此已下太史公傷楚懷王之不/任賢信讒而不能反國之論也)注向秀(向/秀)
(字子期晉/人注易)注張璠(張璠亦晉/人注易也)可以汲(按京房易章句言/我道可汲而用也)
王明竝受其福(京房章句曰上有明王汲我道而用之/天下竝受其福故曰王明竝受其福也)
漁父(魚甫/二音)隨其流(按楚詞作/滑其泥)何故懐瑾握瑜(按楚詞此/懷瑾握瑜)
(作深思/高舉也)汶汶者乎(汶汶者音閔汶/汶猶昏暗也)寧赴常流(常流猶/長流也)䝉
代俗之溫蠖乎(音烏廓反温蠖猶惽憤/楚詞作䝉世之塵埃哉)乃作懐沙賦(按/楚)
(詞九懷曰懷沙礫/以自沈此其義也)莽莽(音/姥)汨徂南土(王師叔曰汨行貌/也方言曰謂疾行)
(也/)眴兮窈窈(眴音舜徐氏云眴/音眩窈音烏鳥反)離湣之長鞠(湣病/鞠窮)刓方
以為圜兮(上五官反謂刻刳方木/為圓其常法度尚未廢)章畫職墨兮前度未
改(章明也畫計畫也楚詞職/作志志念也餘如注解)以為下(音/戸)鳯皇在笯(音奴/又女)
(加反徐云/一作郊)注奴籠落(按籠落謂藤/蘿之相籠絡)雞雉翔舞(楚詞雉/作鶩)羌
不知吾(王師叔云羌楚人/語辭言卿何為也)誹駿疑桀兮(按尹文子云千/人曰俊萬人曰)
(桀今乃誹俊疑桀/固是庸人之態也)重華不可牾兮(楚詞作遌竝吳故反/王師叔云牾逢也)
豈知其故也(楚詞作莫/知其何故)含憂虞哀兮(楚詞作舒憂娱哀/娛音虞娛者樂也)
亂曰(王師叔曰亂者理也所以發理/辭指撮總其要而重理前意也)浩浩沅湘兮(二水/名按)
(地理志湘水出零陵海陽山/北入江沅即湘之後流也)修路幽拂兮(楚詞作/幽蔽也)曾唫
恒悲至不可謂兮(楚詞無此/二十一字)餘何畏懼(楚詞餘/竝作余)遂自沈
汨羅而死(汨水在羅故曰汨羅地理志長沙有羅縣羅/子之所徙荆州記羅縣北帶汨水汨音覓也)
景差(按揚子法言及漢書古今人表皆作景瑳今作差/是字省耳又按徐裴鄒三家皆無音是讀如字也)
賈生名義(漢書竝/作誼也)河南守吳公(按吳姓也史/失名故稱公)適去(韋昭/云適)
(譴也字林/云丈厄切)造託(上音七/到反)伏竄(下音如字/又七外反)闒茸(上音天臘/反下音而)
(隴反按應劭胡廣云闒茸不才之人無六翮/翺翔之用反尊貴字林曰闒茸不肖之人)賢聖逆曳
兮方正倒植(胡廣云逆曳不得順隨道而行/也倒植賢不肖顛倒易位也)世謂伯夷
貪兮謂盜跖廉(按漢書作隨夷溷兮跖蹻廉一句皆兼/兩人隨卞隨也夷伯夷也跖盜跖也蹻)
(莊蹻/也)莫耶為頓兮(應劭曰莫耶吳大夫也作寳劍因名/焉吳越春秋曰吳王使干將造劍二)
(枚一曰干將二曰莫耶/干將劍名也頓鈍也)鉛刀為銛(鉛者錫也銛利也/音纎言其暗惑也)斡
棄周鼎兮寳康瓠(斡轉也烏活反爾雅云康瓠謂之甈/甈音丘列反李廵云康謂大瓠也康)
(空也晉灼云/斡古管字也)驥垂兩耳兮服鹽車(戰國策曰夫驥服鹽/車上太山中坂遷延)
(負轅不能上伯/樂下車哭之也)誶曰(李奇曰誶告也音信張晏曰訊離/騷下章誶亂也劉伯莊音素對反)
(訊猶宣也重宣其意/周戍師古音碎也)高遰(音逝/也)獨煙鬱(漢書作壹/鬱意亦通)自縮
而逺(縮漢書/作引也)襲九淵神龍(襲復也莊子曰千金之珠必/在九重之淵而驪龍頷下故)
(云九淵之/祌龍也)沕深潛以自珍(張晏曰沕潛藏也/音宻又音勿也)彌融爚以
隠處(漢書作偭蟂獺徐廣又一本作彌蝎􁣈以隠處葢/總三本不同也按蘇林云偭音面應劭云偭背也)
(蟂獺水蟲害魚者以云背惡從善也/郭璞注爾雅似鳬江東謂之魚鵁)夫豈從螘與蛭螾
(螘音蟻漢書作蝦言偭然絶於蟂獺/況從蝦與蛭螾也蛭音質螾音引也)般紛紛其離此尤
兮(般音班又音盤槃桓也紛紛猶/藉藉構讒之意也尤謂怨咎也)亦夫子之辜也(漢書/辜作)
(故夫子謂屈原也李竒曰亦夫子/不如麟鳯翔逝之故罹此咎也)瞝九州(上丑知反謂/歴觀也漢書)
(作歴/九州)覽徳煇而下之(按言鳯皇翔見人君有徳乃/下故禮曰徳煇動乎内是也)汙瀆
兮(音烏獨二音汙/潢汙瀆小渠也)横江湖之鱣鱏兮固將制於蟻螻(莊/子)
(云庚桑楚謂弟子曰吞舟之魚蕩而失水則螻蟻能制/之戰國策齊人説靜郭君亦同按以此喻小國暗主不)
(容忠臣而為讒賊/小臣之所見害)為長沙傅(按誼為傅是吳芮之𤣥孫/襲長沙王之時也非景帝)
(之子長沙王發也荆州記長沙城/西北隅有賈誼宅及誼石牀在矣)楚人命鴞曰服(按鄧/展云)
(似鵲而大晉灼云巴蜀異物志云有鳥小雞體有文色/土俗因形名之曰服不能逺飛行不出域荆州記云巫)
(縣有鳥如雌雞其名為鴞楚人/謂之服吳録云服黑色鳴自呼)以自廣(按姚氏云/廣猶寛也)單閼
之嵗(爾雅云嵗在夘曰單閼李廵云單閼起也陽氣推/萬物而起故曰單閼孫炎本作蟬焉蟬猶伸也)
庚子日施兮(施音移施猶西斜/也漢書作斜也)筴言其度(漢書作䜟按/説文云䜟驗)
(言也今此筴葢/雜筴辭云然)請問于服(于於也漢書本有作子服/者小顔云子加美辭也)對
以意(協音/臆也)斡流而遷(斡音管/斡轉也)變化而嬗(韋昭云而如也/如蟬之蛻化也)
(蘇林云嬗音禪/謂其相傳與也)沕穆無窮(漢書作無間沕音宻又音昧/沕穆深微之貌以言其理昧)
(深微不可/盡言也)禍兮福所倚(此老子之言然禍字古作旤按/倚者立身也伏下身也以言禍)
(福遞來猶/如倚伏也)傅説胥靡(徐廣云胥靡腐形也晉云胥相也/靡隨也古者相隨坐輕刑之名墨)
(子云傳説衣褐帶素傭築於𫝊巖在河東太陽夏縣又/夏靖書云猗氏六十里黄河西岸吳坂下便得隠穴是)
(說所潛/身處也)何異糺纆(韋昭云纆徽也又風俗通云合繩/為糺字林云纆三合繩也又音墨)水
激則旱矢激則逺(此乃淮南子及鶡冠子文也彼則水/激則悍吕氏春秋作悍以言水激疾)
(則去疾不能浸潤矢激疾則逺去也然説文旱與悍同/音以言水矢流飛本以無礙為通利今遇物觸之則激)
(怒更勁疾而逺悍猶人或/因禍致福倚伏無常也)大專槃物(漢書云大鈞播物/此專讀曰鈞槃猶)
(轉也與播義同如淳曰陶者作器於鈞上以造化為大/鈞也虞喜字林云大鈞造化之神鈞陶萬物品授羣形)
(者也虞喜按上鄒陽傳注云陶家名模下圓/轉者為鈞言其能制器大小以比之於天也)坱圠無垠
(應劭云其氣坱圠非有限齊也按無垠謂無有際畔也/説文云垠圻也郭璞注方言云坱圠云不測也又王逸)
(注楚詞云坱圠/雲霧氣昧也)天不可與慮(與音/預也)天地為鑪造化為工
(此莊/子文)隂陽為炭萬物為銅(既以陶冶喻造化故以/隂陽為炭萬物為銅)合散
消息(莊子云人之生也氣之聚/也聚則為生散則為死)千變萬化(莊子云人之/形千變萬化)
(未始/有極)忽然為人何足控摶(按控引也摶音徒端反控摶/謂引持而自玩弄貴生之意)
(也又本作控揣揣音初委反又音丁果反揣者量也故/晉灼云或然為人言此生甚輕耳何足引物量度已年)
(命之長短/而愛惜乎)化為異物(謂死而形化為/鬼是為異物也)足患(協音/環)賤彼貴
我(莊子云以物觀之/自貴而相賤是也)物無不可(莊子云物固有所然物/固有所可無物不然無)
(物不/可也)貪夫殉財烈士殉名(此語亦出莊子臣瓚云/亡身從物謂之殉也)夸者
死權(言好夸毗者死於權利是言貪/權勢以自矜夸者至死不休也)注夸毗(按犍為舍/人注爾雅)
(云夸毗卑身屈己也曹大/家云體柔人之夸毗也)注權勢不尤則夸者不悲(按/尤)
(者甚也告勢不甚用/則夸毗者可悲也)品庶馮生(漢書作每生音謀在反/孟康云每者貪也服䖍)
(云每念生也鄒誕本亦作每言唯念生而已今此作馮/馮亦持念之意也然按方言每字合從手旁每音莫改)
(反/也)怵迫西東(漢書作亦有作私東應劭云諸侯為私時/天子居長安諸王悉在闗東羣小怵然内)
(迫私家樂仕諸侯故云怵迫私東也李奇曰私名/作西者言東西趨利也怵音黜又言怵者誘也)大人
不曲(張譏云徳無不包靈/府𢎞曠故名大人也)􁀙如囚拘(􁀙音和板反説文/云􁀙大木栅也漢)
(書作僒音/去隕反)至人遣物(莊子云古之至人先存諸已後存/諸人張譏云體盡於聖徳美之極)
(謂之/至人)真人淡漠(莊子云古之真人不知悦生不知惡死/不以心損道不以人助天吕氏春秋曰)
(精氣曰新斜氣盡去反/其天年謂之真人也)釋知遺形(按釋智謂絶聖棄智/也遺形者形故可使)
(如槁木/是也)超然自喪(謂心若死灰也莊周云/今者吾喪我汝知之乎)得坻則止(漢/書)
(坻作坎按周易坎九二/有險言君子見險則止)其死兮若休(莊子云勞我以/生休我以死也)汜
乎若不繫之舟(出莊/子也)不以生故自寳(鄧展云自/寳自貴也)養空而
浮(言體道之人但養空/性而心若浮舟也)徳人無累(按徳人謂上徳之人/心中無物累是得道)
(之士/也)細故慸葪(葪音介漢書作介張楫云遰介鯁刺也/以言細微事故不足遰介我心故云何)
(足以/疑也)受釐宣室(三輔故事云宣室在未央殿/北應劭云釐祭餘肉也音僖)梁懐王太
傅(梁懐王名/楫文帝子)觀屈原所自沈淵(按荆州記云長沙羅縣/北帶汨水去縣四十里)
(是原自沈處/北岸有廟也)
　
　
　
　
　
　
　
　
　
　
　
　
　
　
　
　史記索隠卷二十
