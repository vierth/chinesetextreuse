
　資治通鑑卷十五　　　　宋　司馬光　撰
　　　　　　　　　　　　　　胡三省　音註
　漢紀七(起𤣥黓涒灘盡柔/兆閹茂凡十五年)
　　太宗孝文皇帝下
前十一年冬十一月上行幸代春正月自代還夏六月
梁懐王揖薨(揖受封事見/十三卷二年)無子賈誼復上疏曰(復扶/又翻)陛
下即不定制如今之埶不過一傳再傳(服䖍曰一/二傳世也)諸侯
猶且人恣而不制(言人人自恣/而不可制也)豪植而大强(言其矜豪/自植立太)
(過於/强也)漢法不得行矣陛下所以為藩扞及皇太子之所
恃者唯淮陽代二國耳(淮陽王武代王參帝之子而太/子之弟也故云所恃唯此二國)
代北邊匈奴與强敵為鄰能自完則足矣而淮陽之比
大諸侯廑如黒子之著面(廑與僅同師古曰黒子今所/謂黶子也著則畧翻下北著)
(同/)適足以餌大國(言國小如魚餌/適足為所吞食)而不足以有所禁禦
方今制在陛下制國而令子適足以為餌豈可謂工哉
臣之愚計願舉淮南地以益淮陽而為梁王立後(為于/偽翻)
割淮陽北邊二三列城與東郡以益梁不可者可徙代
王而都睢陽(睢陽故宋國微子所封班志屬梁國括地/志宋州宋城縣在州南二里外城中本漢)
(之睢陽縣也漢文帝封子武於大梁以/其北卑濕徙睢陽故改曰梁睢音雖)梁起於新郪而
北著之河(班志新郪縣屬汝南郡應劭曰秦為郪丘/漢興為新郪師古曰潁川縣郪千移翻)淮
陽包陳而南揵之江(陳即謂古陳國之地也晉灼曰包/取也如淳曰揵謂立封界也或曰)
(揵接也師古/曰揵巨偃翻)則大諸侯之有異心者破膽而不敢謀梁
足以扞齊趙淮陽足以禁吳楚陛下髙枕終無山東之
憂矣(枕職/任翻)此二世之利也(如淳曰從誼言可二世安耳/師古曰言帝身及太子嗣位)
(之/時)當今恬然適遇諸侯之皆少(師古曰恬安也少/謂年少少時照翻)數嵗
之後陛下且見之矣夫秦日夜苦心勞力以除六國之
旤今陛下力制天下頥指如意(如淳曰但動頥指麾則/所欲皆如意仲馮曰頥)
(指兩/事)髙拱以成六國之旤難以言智茍身無事畜亂宿
旤(畜讀/曰蓄)孰視而不定(孰古熟/字通)萬年之後傳之老母弱子
將使不寧不可謂仁帝於是從誼計徙淮陽王武為梁
王北界太山西至髙陽得大縣四十餘城後嵗餘賈誼
亦死死時年三十三矣　徙城陽王喜為淮南王(喜城/陽王)
(章之子齊悼/恵王肥之孫)　匈奴寇狄道(狄道縣為隴西郡治所師/古曰其地有狄種故曰狄)
(道/)時匈奴數為邊患(數所/角翻)太子家令潁川鼂錯上言兵
事(太子家令屬詹事張晏曰太子稱家故曰家令臣瓉/曰茂陵中書太子家令秩八百石潁川本韓國秦置)
(郡漢因之鼂與朝同風俗通衛大夫史鼂之後/姓譜王子朝之後錯倉故翻音錯雜之錯者非)曰兵法
曰有必勝之將無必勝之民繇此觀之安邊境立功名
在於良將不可不擇也(將即亮/翻下同)臣又聞用兵臨戰合刃
之急者三一曰得地形二曰卒服習三曰器用利兵法
步兵車騎弓弩長㦸矛鋋劒楯之地(師古曰鋋銕杷短/矛也孔頴達曰方)
(言云矛吳揚江淮南楚五湖之間謂之鉇或謂之鋋或/謂之鏦其柄謂之矜鉇音蛇晉陳安執丈八蛇矛盖蛇)
(即方言之所謂鉇也/鋋上延翻楯食尹翻)各有所宜不得其宜者或十不當
一士不選練卒不服習起居不精動靜不集趨利弗及
避難不畢(趨七喻翻/難乃旦翻)前擊後解與金鼓之指相失(師古/曰金)
(金鉦鼔所以進衆金/所以止衆指當作音)此不習勒卒之過也百不當十兵
不完利與空手同甲不堅密與袒裼同(應劭曰袒裼/肉袒裼音錫)弩
不可以及逺與短兵同射不能中與無矢同中不能入
與無鏃同(中竹仲翻師古曰鏃/矢鋒也鏃子木翻)此將不省兵之禍也(師/古)
(曰省視也/悉井翻)五不當一故兵法曰器械不利以其卒予敵
也卒不可用以其將予敵也將不知兵以其主予敵也
君不擇將以其國予敵也(予讀/曰與)四者兵之至要也臣又
聞小大異形彊弱異埶險易異備(師古曰易平勢也/易以豉翻下同)夫
卑身以事彊小國之形也合小以攻大敵國之形也(師/古)
(曰彼我之力不能相勝則/須連結外援共制之也)以蠻夷攻蠻夷中國之形也
(師古曰不煩華夏之兵/使其同類自相攻擊也)今匈奴地形技蓺與中國異上
下山阪出入溪澗中國之馬弗與也(弗與猶言不如也/技渠綺翻下同)
險道傾仄(仄古/側字)且馳且射中國之騎弗與也風雨罷勞
(罷讀/曰疲)飢渴不困中國之人弗與也此匈奴之長技也若
夫平原易地輕車突騎則匈奴之衆易橈亂也(師古曰/突騎言)
(其驍鋭可用衝突敵人也橈攪也音火髙翻其/字從手一曰橈曲也弱也音女教翻其字從木)勁弩長
㦸射疏及逺(師古曰疏亦濶逺也仲馮曰長㦸恐誤或/者勁弩如今九牛大弩以槍為矢歟故可)
(射疏及逺也然㦸有鈎又不可射予謂文意/各有所屬勁弩所以射疏長㦸所以及逺也)則匈奴之
弓弗能格也堅甲利刃長短相雜遊弩往來什伍俱前
(師古曰五人為/伍十人為什)則匈奴之兵弗能當也材官騶發矢道
同的(如淳曰騶矢也處平易之地可以矢相射也臣瓚/曰材官騎射之官也射者騶發其用矢者同中一)
(的言其工妙也師古曰騶矢之善者春秋傳作菆其音/同耳材官有材力者騶發發騶矢以射也手工矢善故)
(中則同的的謂所射/之凖臬也騶側鳩翻)則匈奴之革笥木薦弗能支也(孟/康)
(曰革笥以皮作如鎧者被之木薦以木板作如楯一曰/革笥木薦之以當人心也師古曰一説非也笥音息嗣)
(翻/)下馬地鬬劒㦸相接去就相薄(薄伯各翻師/古曰迫也)則匈奴
之足弗能給也(師古曰給/謂相連及)此中國之長技也以此觀之
匈奴之長技三中國之長技五陛下又興數十萬之衆
以誅數萬之匈奴衆寡之計以一擊十之術也雖然兵
㓙器戰危事也故以大為小以彊為弱在俛仰之間耳
(師古曰言不知其術則雖大必小雖/彊必弱俛亦俯字予謂俛音免亦通)夫以人之死爭勝
跌而不振(服䖍曰蹉跌不可復起也師/古曰跌足失據也跌徒結翻)則悔之無及也
帝王之道出於萬全今降胡義渠蠻夷之屬来歸誼者
其衆數千飲食長技與匈奴同賜之堅甲絮衣勁弓利
矢益以邊郡之良騎令明將能知其習俗和輯其心者
(師古曰輯/與集同)以陛下之明約將之即有險阻以此當之平
地通道則以輕車材官制之兩軍相為表裏各用其長
技衡加之以衆(衡與/横同)此萬全之術也帝嘉之賜錯書寵
荅焉錯又上言曰臣聞秦起兵而攻胡粤者非以衛邊
地而救民死也貪戾而欲廣大也故功未立而天下亂
且夫起兵而不知其埶戰則為人禽屯則卒積死夫胡
貉之人其性耐寒揚粤之人其性耐暑秦之戌卒不耐
其水土戍者死於邊輸者僨於道(耐乃代翻服䖍曰僨/仆也如淳曰僨音奮)
秦民見行如往棄市因以讁發之名曰讁戌先發吏有
讁及贅壻賈人後以嘗有市籍者又後以大父母父母
嘗有市籍者後入閭取其左(應劭曰秦以讁發戌先自/吏有過至于大父母父母)
(嘗有市籍者曹輩盡復入閭取其左者發之未及取右/而秦亡孟康曰秦時復除者居閭之左後發役不供復)
(役之也師古從應説閭里門/也居閭之左者一切發之)發之不順行者憤怨有萬
死之害而亡銖兩之報(亡古無/字通)死事之後不得一算之
復(漢律人出一算/算百二十錢)天下明知禍烈及己也(師古曰猛火/曰烈取以喻)
(耳/)陳勝行戍至於大澤為天下先倡(事見七卷/二世元年)天下從
之如流水者秦以威刼而行之之敝也胡人衣食之業
不著於地(著直/畧翻)其埶易以擾亂邊境(易以/豉翻)往來轉徙時
至時去此胡人之生業而中國之所以離南畮也(師古/曰南)
(畮所以耕種處/也離力智翻)今胡人數轉牧行獵於塞下(數所/角翻)以候
備塞之卒卒少則入陛下不救則邊民絶望而有降敵
之心救之少發則不足多發逺縣纔至則胡又已去(師/古)
(曰纔淺也猶言僅/至也他皆類此)聚而不罷為費甚大罷之則胡復入
(復扶/又翻)如此連年則中國貧苦而民不安矣陛下幸憂邉
境遣將吏發卒以治塞甚大惠也(治直/之翻)然今逺方之卒
守塞一嵗而更(嵗更見十三卷髙/后五年更工衡翻)不知胡人之能不如
選常居者家室田作且以備之以便為之髙城深塹(因/山)
(川地形之便/而為之城塹)要害之處通川之道調立城邑毋下千家
(師古曰調謂筭度之也總計城邑/之中令有千家以上也調徒釣翻)先為室屋具田器乃
募民免罪拜爵(謂有罪者免其罪無/罪者拜爵以勸其徙)復其家(謂民之欲/往者復除)
(其家征役/復方目翻)予冬夏衣稟食能自給而止(師古曰初徙之/時縣官且稟給)
(其衣食於後能自供贍/乃止也予讀曰與下同)塞下之民禄利不厚不可使久
居危難之地(難乃/旦翻)胡人入驅而能止其所驅者以其半
予之(孟康曰謂胡入為寇驅收中國能奪得之者以半/予之師古曰孟説非也言胡人入為寇驅畧漢人)
(及畜産也人能止得其所/驅者令其本主以半賞之)縣官為贖(張晏曰得漢人官/為贖也師古曰張)
(説非也此承上句之言謂官為/備價贖之耳為于偽翻下同)其民如是則邑里相救
助赴胡不避死非以徳上也(師古曰言非以此事/欲立徳義於主上也)欲全
親戚而利其財也此與東方之戍卒不習地埶而心畏
胡者功相萬也(言其功萬倍于/東方之戍卒也)以陛下之時徙民實邊
使逺方無屯戍之事塞下之民父子相保無係虜之患
利施後世名稱聖明其與秦之行怨民相去逺矣(師古/曰行)
(怨民言發怨恨之/民使行戍役也)上從其言募民徙塞下錯復言陛下
幸募民徙以實塞下使屯戍之事益省輸將之費益寡
(如淳曰將送也或/曰資也復扶又翻)甚大惠也下吏誠能稱厚恵(稱尺/證翻)奉
明法存䘏所徙之老弱善遇其壯士和輯其心而勿侵
刻使先至者安樂而不思故鄉(樂音/洛)則貧民相慕而勸
往矣臣聞古之徙民者相其隂陽之和(相息/亮翻)嘗其水泉
之味然後營邑立城製里割宅先為築室家置器物焉
民至有所居作有所用此民所以輕去故鄉而勸之新
邑也(之往/也)為置醫巫以救疾病以修祭祀男女有昏(師/古)
(曰昏謂婚/姻配合也)生死相䘏墳墓相從種樹畜長(師古曰種樹/謂桑果之屬)
(張晏曰畜長六畜也貢父曰所種所樹畜積長/茂予謂畜長當從張説畜許六翻長知兩翻)室屋完
安此所以使民樂其處而有長居之心也(樂音/洛)臣又聞
古之制邊縣以備敵也使五家為伍伍有長(長知/兩翻)十長
一里里有假士四里一連連有假五百十連一邑邑有
假候(服䖍曰假音假借之假五百帥名也師古曰假大/也工雅翻仲馮曰假服説是古者戌皆有期代則)
(不置故曰假謂其權設猶假司馬之類亦非常置也予/謂五百即後所謂伍伯也賈公彦曰伍伯者漢制五人)
(為伍伯長也沈約曰舊説古者君行師從卿行旅從旅/者五百人也今諸官府至郡各置五百四以象師從旅)
(從依古義也/候即軍候也)皆擇其邑之賢材有護(師古曰有保/護之能者也)習地
形知民心者居則習民於射法出則教民於應敵故卒
伍成於内則軍政定於外服習以成勿令遷徙(師古曰/各守其)
(業/也)幼則同遊長則共事(長知/兩翻)夜戰聲相知則足以相救
晝戰目相見則足以相識驩愛之心足以相死如此而
勸以厚賞威以重罰則前死不還踵矣(師古曰還踵囘/旋其足也還音)
(旋/)所徙之民非壯有材者但費衣糧不可用也雖有材
力不得良吏猶亡功也(亡古無/字通)陛下絶匈奴不與和親
臣竊意其冬來南也(師古曰/意儗也)壹大治則終身創矣(師古/曰創)
(懲艾也/初亮翻)欲立威者始於折膠(蘇林曰秋氣至膠可折弓/弩可用匈奴常以為候而)
(出軍折/而設翻)來而不能困使得氣去(師古曰使之得/勝逞志氣而去)後未易
服也(易以/豉翻)錯為人陗直刻深(師古曰陗與峭同陗謂峻/陿也章笑翻韋昭曰岸髙)
(曰峭臣瓉/曰陗峻陗)以其辯得幸太子太子家號曰智囊(師古曰/言其一)
(身所有皆是智算/若囊槖之盛物也)
十二年冬十二月河决酸棗東潰金隄東郡大興卒塞
之(班志酸棗縣屬陳留郡師古曰金隄在東郡白馬界/今滑州括地志金隄一名千里隄在白馬縣東五里)
(余據河隄自汴口以東縁河積石為堰通河古口咸曰/金隄又水經注濮陽縣故城在河南與衛縣分水城北)
(十里有瓠河口有/金隄塞悉則翻)　春三月除闗無用傳(張晏曰傳信/也若今過所)
(也如淳曰兩行書繒帛分持其一出入闗合之乃得過/謂之傳也李竒曰傳棨也師古曰張説是也古者或用)
(棨或用繒帛棨者刻木為合符也康曰傳以/木為之長尺五書符于上為信傳張戀翻)　鼂錯言
於上曰聖王在上而民不凍飢者非能耕而食之織而
衣之也為開其資財之道也(食祥吏翻衣於/既翻為于偽翻)故堯有九
年之水湯有七年之旱而國亡捐瘠者(孟康曰肉腐為/瘠捐骨不埋者)
(或曰捐謂有飢相弃捐者或謂貧乞者為捐蘇林曰瘠/音漬師古曰瘠瘦病也言無相弃捐而瘦病者耳不當)
(音漬也貧乞之釋尤/疏僻焉亡古無字通)以畜積多而備先具也今海内為
一土地人民之衆不減湯禹加以無天災數年之水旱
而畜積未及者何也地有遺利民有餘力生穀之土未
盡墾山澤之利未盡出游食之民未盡歸農也夫寒之
於衣不待輕暖(師古曰茍禦風/霜不求美麗也)飢之於食不待甘㫖(師/古)
(曰㫖/美也)飢寒至身不顧㢘恥人情一日不再食則飢終嵗
不製衣則寒夫腹飢不得食膚寒不得衣雖慈父不能
保其子君安能以有其民哉明主知其然也故務民于
農桑薄賦斂(斂力/贍翻)廣畜積以實倉廩備水旱故民可得
而有也民者在上所以牧之民之趨利如水走下四方
無擇也(趨七喻翻/走音奏)夫珠玊金銀飢不可食寒不可衣然
而衆貴之者以上用之故也其為物輕微易藏(易以豉/翻下同)
在於把握可以周海内而無飢寒之患(師古曰周謂/周遍而遊行)此
令臣輕背其主(背蒲/妹翻)而民易去其鄉盜賊有所勸亡逃
者得輕資也粟米布帛生于地長於時聚於力非可一
日成也(長知兩/翻下同)數石之重中人弗勝(師古曰中人者/處强弱之中也)
(勝音/升)不為姧邪所利一日弗得而飢寒至是故明君貴
五穀而賤金玉今農夫五口之家其服役者不下二人
(師古曰服事也/服公事之役也)其能耕者不過百畮百畮之收不過百
石春耕夏耘秋穫冬藏伐薪樵治官府給繇役(治直之/翻繇與)
(徭同後/以義推)春不得避風塵夏不得避暑熱秋不得避隂雨
冬不得避寒凍四時之間無日休息又私自送往迎來
弔死問疾養孤長幼在其中勤苦如此尚復被水旱之
災(復扶又翻/被皮義翻)急政暴賦賦斂不時朝令而暮改(斂力/贍翻)有
者半賈而賣(師古曰本直千錢止/得五百也賈讀曰價)無者取倍稱之息(如/淳)
(曰取一償二為倍稱師古曰稱舉也今俗/所謂舉錢者也予謂如説是稱尺證翻)于是有賣田
宅鬻妻子以償責者矣而商賈大者積貯倍息小者坐
列販賣(師古曰行賣曰商坐販曰賈列市列也/若今市中賣物行也賈音古貯丁吕翻)操其竒
贏日游都市(操千髙翻師古曰竒贏謂有餘財而蓄聚/竒異之物也一説竒謂殘餘物也居宜翻)
乗上之急所賣必倍(師古曰上所急/求則其價倍貴)故其男不耕耘女
不蠶織衣必文采食必粱肉(師古曰粱好粟/也即今之粱米)無農夫之
苦有仟伯之得(師古曰仟謂千錢伯謂百錢也伯/莫白翻今俗猶謂百錢為一伯)因其
富厚交通王侯力過吏埶以利相傾千里游敖冠盖相
朢乗堅䇿肥履絲曳縞(乗堅車䇿肥馬師古曰堅謂好/車也縞皓素也繒之精白者也)
此商人所以兼并農人農人所以流亡者也方今之務
莫若使民務農而已矣欲民務農在于貴粟貴粟之道
在于使民以粟為賞罰今募天下入粟縣官得以拜爵
得以除罪如此富人有爵農民有錢粟有所渫(師古曰/渫散也)
(先列/翻)夫能入粟以受爵皆有餘者也取於有餘以供上
用則貧民之賦可損(師古曰/損減也)所謂損有餘補不足令出
而民利者也今令民有車騎馬一匹者復卒三人(如淳/曰復)
(三卒之算錢也或曰除三夫不作甲卒也師古曰/當為卒者免其三人不為卒者復其錢復方目翻)車騎
者天下武備也故為復卒(為于/偽翻)神農之教曰有石城十
仞(應劭曰仞六尺五寸也師古曰此説/非也八尺曰仞取人伸臂之一尋也)湯池百步(師古/曰池)
(城邊池也以沸湯為池/不可輒近言嚴固之甚)帶甲百萬而無粟弗能守也以
是觀之粟者王者大用政之本務今民入粟受爵至五
大夫以上(師古曰五大/夫第九爵)乃復一人耳此其與騎馬之功
相去遠矣爵者上之所擅(師古曰/擅専也)出於口而無窮粟者
民之所種生於地而不乏夫得髙爵與免罪人之所甚
欲也使天下人入粟于邊以受爵免罪不過三嵗塞下
之粟必多矣帝從之令民入粟於邊拜爵各以多少級
數為差(時令入粟六百石爵上造稍増至四/千石為五大夫萬二千石為大庶長)錯復奏言
陛下幸使天下入粟塞下以拜爵甚大恵也(復扶又/翻下同)竊
恐塞卒之食不足用大渫天下粟邊食足以支五嵗可
令入粟郡縣矣(師古曰入諸郡/縣以備㓙災也)郡縣足支一嵗以上可
時赦勿收農民租如此徳澤加於萬民民愈勤農大富
樂矣(樂音/洛)上復從其言詔曰道民之路在於務本(道讀/曰導)
朕親率天下農十年于今而野不加辟(師古曰辟讀/曰闢開也)嵗
一不登民有飢色(師古曰登成也言五穀一嵗不/成則衆庶飢餒是無蓄積故也)是從
事焉尚寡(師古曰從事/謂從農事也)而吏未加務吾詔書數下嵗勸
民種樹而功未興是吏奉吾詔不勤而勸民不明也且
吾農民甚苦而吏莫之省將何以勸焉(數所角翻/省悉井翻)其賜
農民今年租税之半
十三年春二月甲寅詔曰朕親率天下農耕以供粢盛
(稷曰明粢在器/曰盛盛時征翻)皇后親桑以供祭服其具禮儀　初秦
時祝官有祕祝(應劭曰祕祝之官移過于/下國家諱之故曰祕也)即有災祥輒
移過於下夏詔曰盖聞天道禍自怨起而福繇徳興百
官之非宜由朕躬今祕祝之官移過於下以彰吾之不
徳朕甚弗取其除之　齊太倉令淳于意有罪(太倉令/齊王國)
(官也姓譜淳于出/于姜姓州公之後)當刑詔獄逮繫長安(師古曰逮及也/辭之所及則追)
(捕之故謂之逮一曰逮者在道/將送防禦不絶若今之傳送囚)其少女緹縈上書曰(師/古)
(曰緹他弟翻索隱/音啼縈於營翻)妾父為吏齊中皆稱其㢘平今坐法
當刑妾傷夫死者不可復生刑者不可復屬(夫音扶復/扶又翻下)
(同師古曰屬/聨也之欲翻)雖後欲改過自新其道無繇也(繇古由/字通用)妾
願没入為官婢(漢制永巷/令典官婢)以贖父刑罪使得自新天子
憐悲其意五月詔曰詩曰愷弟君子民之父母(師古曰/大雅泂)
(酌之詩也言君子有和樂簡易之/徳則其下尊之如父親之如母也)今人有過教未施而
刑已加焉或欲改行為善而道無繇至朕甚憐之夫刑
至斷支體刻肌膚終身不息(行下孟翻斷端管/翻師古曰息生也)何其刑
之痛而不徳也豈為民父母之意哉其除肉刑有以易
之及令罪人各以輕重不亡逃有年而免(孟康曰其不/亡逃者滿其)
(年數得免/為庶人)具為令(師古曰使/更為條例)丞相張蒼御史大夫馮敬
奏請定律曰諸當髠者為城旦舂(髠􁏑也謂去其髮及/其耏髩應劭曰城旦)
(者旦起行治城舂者婦人不豫/外徭但舂作米皆四嵗刑也)當黥髠者鉗為城旦舂
(鉗者以鐵/束其頸)當劓者笞三百當斬左止者笞五百當斬右
止及殺人先自吿及吏坐受賕枉法守縣官財物而即
盜之已論而復有笞罪者皆棄市(師古曰止足也當斬/右足者以其罪次重)
(故從棄市也殺人先自告謂殺人先自首得免罪者也/吏受賕枉法謂受賂而曲公法者也守縣官財物而即)
(盜之即今律所謂主守自盜者也殺人害重受賕盜/物贓汙之身故此三罪已被論而又犯笞亦皆棄市)罪
人獄已决為城旦舂者各有嵗數以免(城旦舂滿三嵗/為鬼薪白粲鬼)
(薪白粲一嵗為𨽻臣妾𨽻臣妾一嵗免為庶人𨽻臣妾/滿二嵗為司寇司寇一嵗及作如司寇二嵗皆免為庶)
(人/)制曰可是時上既躬修𤣥黙而將相皆舊功臣少文
多質懲惡亡秦之政(惡烏/路翻)論議務在寛厚恥言人之過
失化行天下吿訐之俗易(自下告上曰訐師古曰/面相斥罪也居謁翻)吏安
其官民樂其業畜積嵗増户口寖息風流篤厚禁罔
疏闊(疏與/疎同)罪疑者予民(師古曰從輕/斷予讀曰與)是以刑罰大省至
于斷獄四百(師古曰謂普天之下/重罪者也斷丁亂翻)有刑錯之風焉(應劭/曰錯)
(置也民不犯法無/所刑也錯千故翻)　六月詔曰農天下之本務莫大焉
今勤身從事而有租税之賦是為本末者無以異也(李/竒)
(曰本農也末賈也言農與賈/俱出租無異也故除田租)其於勸農之道未備其除
田之租税
十四年冬匈奴老上單于十四萬騎入朝那蕭闗(班志/朝那)
(縣屬安定郡應劭曰史記故戎郡邑也蕭闗在朝那界/唐屬原州之境後置蕭闗縣為武州治所史記正義曰)
(蕭闗今古隴山闗/在原州平凉縣界)殺北地都尉卬(徐廣曰卬姓段師古/曰非也姓孫卬五郎)
(翻/)虜人民畜産甚多遂至彭陽使竒兵入燒囘中宫候
騎至雍甘泉(班志彭陽縣屬安定郡師古曰即今彭原/縣括地志彭陽縣故城在今涇州臨涇縣)
(東二十里彭原寧州雍縣班/志屬扶風騎奇寄翻下同)帝以中尉周舍郎中令張
武為將軍發車千乗(乗繩/證翻)騎卒十萬軍長安旁以備胡
寇而拜昌侯盧卿為上郡將軍寗侯魏遫為北地將軍
隆慮侯周竈為隴西將軍屯三郡(昌侯盧卿功臣表作/旅卿古字借用也姓)
(譜姜姓之後封于盧以國為氏與寗侯隆慮侯皆髙祖/功臣昌侯國屬琅邪郡寗侯國在河内修武縣界隆慮)
(侯國亦屬河内郡三人分屯三郡/故各以郡為將軍號遫古速字)上親勞軍勒兵申教
令賜吏卒自欲征匈奴羣臣諫不聽皇太后固要上乃
止(勞力到翻文穎曰要刼也哀痛祝誓之言予/謂固要力止也要讀曰邀康力笑翻非也)于是以
東陽侯張相如為大將軍成侯董赤(成侯董赤髙帝功/臣董渫之子成侯)
(國屬涿郡赤史/記正義音赫)内史欒布皆為將軍擊匈奴單于留塞
内月餘乃去漢逐出塞即還不能有所殺上輦過郎署
問郎署長馮唐曰(署郎舍也/長知兩翻)父家何在對曰臣大父趙
人父徙代上曰吾居代時吾尚食監髙袪(尚食監主膳/食之官袪音)
(區/)數為我言趙將李齊之賢戰于鉅鹿下(當是秦將王/離圍鉅鹿時)
(數所角翻/為于偽翻)今吾每飯意未嘗不在鉅鹿也(每食時念髙/袪所言其心)
(未嘗不/在鉅鹿)父知之乎唐對曰尚不如㢘頗李牧之為將也
上摶髀曰(搏拊也左傳曰摶/膺而踊髀音陛)嗟乎吾獨不得㢘頗李牧
為將吾豈憂匈奴哉唐曰陛下雖得㢘頗李牧弗能用
也上怒起入禁中良久召唐讓曰公奈何衆辱我獨無
間處乎(師古曰何不於/隙間之處而言)唐謝曰鄙人不知忌諱上方以
胡寇為意乃卒復問唐曰(卒子/恤翻)公何以知吾不能用㢘
頗李牧也唐對曰臣聞上古王者之遣將也跪而推轂
曰閫以内者寡人制之閫以外者將軍制之(推吐雷翻/閫苦本翻)
(門橛/也)軍功爵賞皆决於外歸而奏之此非虚言也臣大
父言李牧為趙將居邊軍市之租(素隱曰軍中立市/市有税税即租也)皆
自用饗士賞賜决于外不從中覆也(師古曰覆謂覆白/之也一説不從中)
(覆校其所用/之數亦通)委任而責成功故李牧乃得盡其智能選
車千三百乗(乗繩/證翻)彀騎萬三千百金之士十萬(弓弩引/滿為彀)
(謂騎兵能射者服䖍曰良士直百金晉灼/曰百金喻貴重也彀古候翻騎寄竒翻)是以北逐單
于破東胡滅澹林(澹林即襜襤/澹丁甘翻)西抑彊秦南支韓魏當
是之時趙幾霸(幾居/依翻)其後㑹趙王遷立用郭開讒卒誅
李牧(事見六卷始皇/八年卒子恤翻)　令顔聚代之是以兵破士北為
秦所禽滅今臣竊聞魏尚為雲中守(守式/又翻)其軍市租盡
以饗士卒私養錢(服䖍曰私廩假錢索隱曰按漢市肆/租税之入為私奉養服䖍曰私廩假)
(錢是也或云官所别給也予謂/當從漢書以私養錢屬下句)五日一椎牛自饗賓客
軍吏舍人是以匈奴逺避不近雲中之塞(近其/靳翻)虜曽一
入尚率車騎擊之所殺甚衆夫士卒盡家人子(師古曰/家人子)
(謂庶人家/之子也)起田中從軍安知尺籍伍符(李竒曰尺籍所/以書軍令伍符)
(軍士伍伍相保之符信也如淳曰漢軍法曰吏卒斬首/以尺籍書下縣移郡令人故行不行奪勞二嵗伍符亦)
(什五之符要節度也或曰以尺簡書故曰尺籍也索隱/曰按尺籍者謂書其斬首之功於一尺之板伍符者今)
(軍人伍伍相保/不容奸詐也)終日力戰斬首捕虜上功幕府(上時/掌翻)一
言不相應(索隱曰應一陵翻謂數不同/也予謂相應之應當從去聲)文吏以法繩之
其賞不行而吏奉法必用臣愚以為陛下賞太輕罸太
重且雲中守魏尚坐上功首虜差六級陛下下之吏削
其爵罰作之(蘇林曰一嵗刑為/罰作下之遐嫁翻)由此言之陛下雖得㢘
頗李牧弗能用也上説(説讀/曰悦)是日令唐持節赦魏尚復
以為雲中守而拜唐為車騎都尉(詳考班表漢無車騎/都尉官時使唐主中)
(尉及郡/國車士)　春詔廣増諸祀壇塲珪幣(師古曰築土為壇/除土為塲珪幣所)
(以薦/神)且曰吾聞祠官祝釐(如淳曰釐福也師古曰釐本/作禧假借用耳音禧祝職救)
(翻/)皆歸福於朕躬不為百姓(為于/偽翻)朕甚愧之夫以朕之
不徳而専饗獨美其福百姓不與焉是重吾不徳也(與/讀)
(曰預師古曰/重直用翻)其令祠官致敬無有所祈　是嵗河間文
王辟彊薨　初丞相張蒼以為漢得水徳魯人公孫臣
以為漢當土徳其應黄龍見蒼以為非罷之(公孫臣上/書曰始秦)
(得水徳推終始傳漢當土徳土徳之應黄龍見宜改正/朔服色尚黄張蒼以為漢乃水徳河決金隄其符也公)
(孫臣言非是罷/之見賢遍翻)
十五年春黄龍見成紀(班志成紀縣屬天水郡/庖犧所生處見賢遍翻)帝召公
孫臣拜為博士與諸生申明土徳草改厯服色事(師古/曰草)
(謂創/造之)張蒼由此自絀　夏四月上始幸雍郊見五帝(秦/立)
(白帝赤帝黄帝青帝畤于雍漢髙帝又立黒/帝畤故雍有五帝畤雍于用翻見賢遍翻)赦天下九
月詔諸侯王公卿郡守舉賢良能直言極諫者(守式/又翻)上
親䇿之太子家令鼂錯對䇿髙第擢為中大夫錯又上
言宜削諸侯及法令可更定者(更工/衡翻)書凡三十篇上雖
不盡聽然竒其材　是嵗齊文王則河間哀王福皆薨
無子國除(齊王則哀王襄之子悼恵王肥之孫河/間王福辟彊之子趙幽王子遂之孫)　趙
人新垣平以望氣見上言長安東北有神氣成五采于
是作渭陽五帝廟(韋昭曰在渭城師古曰郊祀志云在/長安東北非渭城也韋説謬矣予據)
(水北為陽長安在渭南渭城在渭北五帝廟或在渭城/界韋説未可非也括地志渭陽五帝廟在雍州咸陽縣)
(東三/十里)
十六年夏四月上郊祀五帝于渭陽五帝廟于是貴新
垣平至上大夫(周官有上大夫漢官有太中大夫中大/夫諫大夫爵十九級有大夫五大夫而)
(上大夫不/見於表)賜累千金而使博士諸生刺六經中作王制
(師古曰刺采取也七賜翻/即今禮記王制篇是也)謀議巡狩封禪事又於長門
道北立五帝壇(如淳曰長門亭名在長安城東南括地/志長門故亭在雍州萬年縣東北苑中)
徙淮南王喜復為城陽王又分齊為六國丙寅立齊悼
惠王子在者六人楊虚侯將閭為齊王安都侯志為濟
北王武城侯賢為菑川王白石侯雄渠為膠東王平昌
侯卬為膠西王扐侯辟光為濟南王淮南厲王子在者
三人阜陵侯安為淮南王安陽侯勃為衡山王陽周侯
賜為廬江王(十一年徙城陽王喜王淮南今復其舊將/復以淮南地分王厲王三子安勃賜也楊)
(虛據水經河水過楊虚縣註引地理志曰楊虚平原之/𨽻縣也城在髙唐之西南而班志無此縣不知酈道元)
(所謂志者何志也史記正義曰安都故城在瀛州髙陽/縣西南三十九里濟北王都盧武成史記作武城索隱)
(曰武城縣屬平原正義曰具州縣菑川王都劇班志金/城郡有白石縣正義曰白石故城在徳州安徳縣北二)
(十里膠東王都即墨班志平昌侯國屬平原郡膠西王/都髙苑扐侯國屬平原郡濟南王都東平陵阜陵縣屬)
(九江郡淮南王都夀春安陽屬汝南郡衡山王都六/陽周縣屬上郡廬江王都江南濟子禮翻扐音力)
秋九月新垣平使人持玉杯上書闕下獻之平言上曰
闕下有寳玉氣來者已視之果有獻玊杯者刻曰人主
延夀平又言臣候日再中居頃之日卻復中於是始更
以十七年為元年(復扶/又翻)令天下大酺(漢律三人無故羣/飲罸金四兩今詔)
(横賜得㑹聚飲食師古曰酺布也言王徳布于天下而/合聚飲食為酺周禮族師春秋祭酺注酺者為人烖害)
(之神也有馬酺有蝝螟之酺與人思之酺亦為壇位如/雩禜族長無飲酒之禮因祭酺而與其民以長幼相獻)
(酬焉正義曰古者祭酺聚錢飲酒故後世聽民聚飲皆/謂之酺漢書每有嘉慶令民大酺是其事也彼注云因)
(祭酺而與其民長幼相酬鄭/注所謂祭酺合醵也酺音蒲)平言曰周鼎亡在泗水中
今河決通於泗臣望東北汾隂直有金寳氣(班志汾隂/縣屬河東)
(郡師古曰直謂正當汾隂也宋白曰蒲州寳鼎縣古綸/氏地夏少康所邑也汾水南流過縣漢置汾隂縣今縣)
(北九十里汾/隂故城是也)意周鼎其出乎兆見不迎則不至于是上
使使治廟汾隂南臨河欲祠出周鼎(見賢/遍翻)
後元年冬十月人有上書吿新垣平所言皆詐也下吏
治誅夷平(師古曰夷者平也謂盡平/除其家室宗族下遐嫁翻)是後上亦怠於改
正服鬼神之事(師古曰正正朔也服/服色也正之成翻)而渭陽長門五帝
使祠官領以時致禮不往焉　春三月孝恵皇后張氏
薨(孝恵皇后張敖之女諸吕之誅徙居/北宫張晏曰后黨于吕氏故不曰崩)　詔曰間者數
年不登又有水旱疾疫之災朕甚憂之愚而不明未達
其咎意者朕之政有所失而行有過與(與與歟/同下同)乃天道
有不順地利或不得人事多失和鬼神廢不享與何以
致此將百官之奉養或廢無用之事或多與何其民食
之寡乏也夫度田非益寡(師古曰度謂量/計之度徒各翻)而計民未加
益以口量地(量音/良)其於古猶有餘而食之甚不足者其
咎安在無乃百姓之從事于末以害農者蕃(師古曰蕃/多也扶元)
(翻/)為酒醪以靡穀者多(師古曰醪汁滓酒也靡/散也醪来髙翻靡音糜)六畜之
食焉者衆與(六畜馬牛羊犬/豕雞畜許救翻)細大之義吾未得其中(師/古)
(曰中竹/仲翻)其與丞相列侯吏二千石博士議之有可以佐
百姓者率意逺思無有所隱
二年夏上行幸雍棫陽宫(黄圖曰棫陽宫秦昭王所起/括地志在岐州扶風縣東北)
(棫音/域)　六月代孝王參薨(參前二年封于/太原三年徙代)　匈奴連嵗
入邊殺畧人民畜産甚多雲中遼東最甚(遼東戰國時/燕之東北境)
(秦置/郡)郡萬餘人上患之乃使使遺匈奴書(遺于/季翻)單于亦
使當户報謝(匈奴官自左右賢王至左/右大當户凡二十四長)復與匈奴和親
　八月戊戌丞相張蒼免帝以皇后弟竇廣國賢有行
欲相之(相息亮翻/行下孟翻)曰恐天下以吾私廣國久念不可而
髙帝時大臣餘見無可者(謂髙帝大臣薨逝之餘其見/存之臣無可相者見賢遍翻)
御史大夫梁國申屠嘉(莊子有申徒狄夏之賢人也一/曰申徒楚官號姓譜申侯之後)
(支子居安定屠/原因為申屠氏)故以材官蹶張從髙帝(梁國本秦碭郡/漢為梁國如淳)
(曰材官之多力者能脚蹋强弩張之故曰蹶張律有蹶/張士師古曰今之弩以手張者為擘張以足蹋者為蹶)
(張蹶/音厥)封闗内侯庚午以嘉為丞相封故安侯(班志故安/縣屬涿郡)
(括地志今易州界武陽/城中東南隅故城是也)嘉為人㢘直門不受私謁是時
太中大夫鄧通方愛幸賞賜累鉅萬帝嘗燕飲通家
其寵幸無比嘉嘗入朝而通居上旁有怠慢之禮嘉奏
事畢因言曰陛下幸愛羣臣則富貴之至于朝廷之禮
不可以不肅(師古曰/肅敬也)上曰君勿言吾私之(師古曰言欲/私告戒之)
罷朝坐府中(風俗通府聚也公卿牧守/道徳之所聚也又舍也)嘉為檄召通詣
丞相府(師古曰檄木/書也長二尺)不來且斬通通恐入言上上曰汝
第往吾今使人召若通詣丞相府免冠徒跣頓首謝嘉
嘉坐自如弗為禮責曰夫朝廷者髙帝之朝廷也通小
臣戲殿上大不敬當斬吏今行斬之(如淳曰嘉語其吏/曰今便行斬之)
通頓首首盡出血不解上度丞相已困通(度徒/洛翻)使使持
節召通而謝丞相此吾弄臣君釋之鄧通既至為上泣
曰丞相㡬殺臣(為于偽翻/幾居希翻)
三年春二月上行幸代　是嵗匈奴老上單于死子軍
臣單于立
四年夏四月丙寅晦日有食之(月末為晦天文書晦則/日月相沓月在日後則)
(光體/伏矣)　五月赦天下　上行幸雍
五年春正月上行幸隴西三月行幸雍秋七月行幸代
六年冬匈奴三萬騎入上郡三萬騎入雲中所殺畧甚
衆烽火通於甘泉長安(文穎曰邊方備胡寇作髙土櫓/上作桔橰桔橰頭兠零以薪􁁈)
(置其中常低之有寇即然火舉之以相告曰/烽又多積薪寇至即然之以望其烟曰燧)以中大夫
令免為車騎將軍屯飛狐(師古曰中大夫官名其人姓/令名免耳此諸將軍下至徐)
(厲皆書姓而徐廣以為中大夫令是官名此説非也據/百官表景帝初改衛尉為中大夫令文帝時無此官而)
(中大夫是郎中令屬官秩比二千石索隱曰據風俗通/令姓楚令尹子文之後虞世南曰中大夫令是史家追)
(書/耳)故楚相蘇意為將軍屯句注(句音/鈎)將軍張武屯北地
(秦滅義渠/置北地郡)河内太守周亞夫為將軍次細栁(項羽以河/内郡為殷)
(國髙帝滅殷復置河内郡服䖍曰細栁在長安西北如/淳曰長安細栁倉在渭北近石徼張揖曰在昆明池南)
(今有栁市是也臣瓚曰一宿曰宿再宿曰信過信為次/師古曰匈奴傳云置三將軍軍長安西細栁渭北棘門)
(覇上此則細栁不在渭北揖説是也索隱曰按三輔故/事細栁在直城門外阿房宫西北維舊唐書肅宗母元)
(獻楊后葬/細栁原)宗正劉禮為將軍次覇上祝兹侯徐厲為將
軍次棘門(宗正秦官掌親屬漢因之徐厲髙祖功臣吕/后四年封祝兹侯史記表作松滋班志松滋)
(縣屬廬江郡孟康曰棘門在長安北秦時宫門也如/淳曰棘門在横門外横門長安城北出西頭第一門)以
備胡上自勞軍至覇上及棘門軍直馳入將以下騎送
迎(勞力到翻將即亮翻/下其將同騎奇寄翻)已而之細栁軍(之往/也)軍士吏被
甲鋭兵刃彀弓弩持滿(被皮義翻/彀古候翻)天子先驅至不得入
先驅曰(師古曰先驅導駕/若今之武侯隊矣)天子且至軍門都尉曰將軍
令曰軍中聞將軍令不聞天子之詔居亡何上至又不
得入于是上乃使使持節詔將軍吾欲入營勞軍亞夫
乃傳言開壁門壁門士請車騎曰將軍約軍中不得馳
驅于是天子乃按轡徐行至營將軍亞夫持兵揖曰介
胄之士不拜請以軍禮見(禮介者不拜/見賢遍翻)天子為動改容
式車(為于/偽翻)使人稱謝皇帝敬勞將軍成禮而去既出軍
門羣臣皆驚上曰嗟乎此真將軍矣曩者覇上棘門軍
若兒戲耳其將固可襲而虜也至于亞夫可得而犯邪
稱善者久之月餘漢兵至邊匈奴亦逺塞(逺于/願翻)漢兵亦
罷乃拜周亞夫為中尉(為以亞夫屬/太子張本)　夏四月大旱蝗
(師古曰蝗即螽也食苗為災今俗呼為簸蝩/説文曰一曰蝝一曰蝗蝗户光翻蝩音鍾)令諸侯無
入貢弛山澤(師古曰弛解也解而/不禁與衆庶同其利)減諸服御損郎吏員
發倉庾以振民(應劭曰水漕倉曰庾胡公曰在邑曰/倉在野曰庾康曰凡倉無屋曰庾)民
得賣爵
七年夏六月已亥帝崩于未央宫(臣瓉曰夀/四十六)遺詔曰朕
聞之盖天下萬物之萌生靡不有死死者天地之理萬
物之自然奚可甚哀當今之世咸嘉生而惡死(惡烏/路翻)厚
𦵏以破業重服以傷生吾甚不取且朕既不徳無以佐
百姓今崩又使重服久臨(師古曰臨哭也力禁翻下出/臨服臨當臨夕臨哭臨音同)
以罹寒暑之數(師古曰罹/音離遭也)哀人父子傷長老之志損其
飲食絶鬼神之祭祀以重吾不徳謂天下何朕獲保宗
廟以眇眇之身(師古曰眇眇/猶言細末也)託于天下君王之上二十
有餘年矣賴天之靈社稷之福方内安寧(方内四方/之内也)靡
有兵革朕既不敏常懼過行以羞先帝之遺徳(師古曰/過行行)
(有過失也羞謂忝/辱也行下孟翻)惟年之久長懼于不終今乃幸以天
年得復供養于髙廟其奚哀念之有(帝自謙以謂得終/其天年以從先帝)
(幸矣奚哀念之有乎/供居用翻養羊亮翻)其令天下吏民令到出臨三日皆
釋服毋禁取婦嫁女祠祀飲酒食肉(取讀/曰娶)自當給喪事
服臨者皆無跣(跣先典翻/足親地也)絰帶毋過三寸毋布車及兵
器(應劭曰毋以布衣車及兵器也服䖍曰/不施輕車介士也師古曰應説是也)毋發民哭臨
宫殿中殿中當臨者皆以旦夕各十五舉音禮畢罷非
旦夕臨時禁毋得擅哭臨已下棺服大功十五日小功
十四日纎七日釋服(喪禮大功之服七升八升九升小/功十升十一升十二升再朞而大)
(祥踰月而禫禫而纎無所不佩鄭注云大祥除衰杖黒/經白緯曰纎舊説纎冠者采纓也無所不佩者紛帨之)
(屬如平常也孔氏正義曰禫而纎者禫祭之時𤣥冠朝/服禫祭既訖而首著纎冠身著素端黄裳以至吉祭無)
(所不佩者吉祭之時身尋常吉服平常所服之物無不/佩也服䖍曰大功小功布也纎細布衣也應劭曰凡三)
(十六日而釋服矣此以日易月也師古曰此喪制者文/帝自率己意創而為之非有取于周禮也何為以日易)
(月乎三年之喪其實二十七月豈有三十六月之文禫/又無七月也應氏既失之於前近代學者因循繆説未)
(之思也貢父曰文帝制此喪服斷自已葬之後其未𦵏/之前則服斬衰漢諸帝自崩至葬有百餘日者未葬則)
(服不除矣翟方進傳後母終既葬三十六日起視事其/證也説者遂以日易月又不通計葬之日皆大謬也攷)
(之文帝意既葬除重服制大功小功所以漸即吉耳賈/公彦曰布之精麄斬衰三升齊衰有三等或四升或五)
(升或六升小功大功如前説緦/麻十五升抽去半朝服十五升)它不在令中者皆以此
令比類從事(師古曰言此詔中無文/者皆以類比而行事)布告天下使明知
朕意覇陵山川因其故毋有所改(應劭曰因山為藏不/復起墳山下川流不)
(遏絶就其水名以為陵號耳/師古曰覇陵在長安東南)歸夫人以下至少使(應劭/曰夫)
(人已下有美人良人八子七子/長使少使皆遣歸家重絶人類)乙巳葬覇陵帝即位二
十三年宫室苑囿車騎服御無所増益有不便輒弛以
利民嘗欲作露臺召匠計之直百金上曰百金中人十
家之産也吾奉先帝宫室嘗恐羞之何以臺為(師古曰/中謂不)
(富不貧今新豐縣南驪山之頂有露臺/鄉極為髙顯猶有文帝所欲作臺之處)身衣弋綈(如淳/曰弋)
(皁也師古曰弋/黒色衣於既翻)所幸慎夫人衣不曳地帷帳無文繡以
示敦朴為天下先治霸陵皆瓦器不得以金銀銅錫為
飾因其山不起墳(古者墓而不墳墳者聚土使之髙大/也皇甫謚曰漢長陵髙十三丈陽陵)
(髙十四丈安陵三十餘丈/則不度甚矣治直之翻)吳王詐病不朝賜以几杖羣
臣袁盎等諫説雖切常假借納用焉張武等受賂金錢
覺更加賞賜以愧其心専務以徳化民是以海内安寧
家給人足後世鮮能及之(鮮息/淺翻)　丁未太子即皇帝位
(鄭樵曰漢大斂畢三公奏尚書顧命太子即日即天子/位于柩前請太子即皇帝位皇后為皇太后奏可羣臣)
(皆出吉服入㑹如儀太尉升自阼階當柩御坐北面稽/首讀冊畢以傳國玉璽綬東面跪授皇太子即皇帝位)
(告令羣臣羣臣皆伏稱萬嵗或大赦/天下羣臣百僚罷入成喪服如禮)尊皇太后薄氏曰
太皇太后皇后曰皇太后(帝祖母曰太皇太/后帝母曰皇太后)　九月有
星孛于西方(孛蒲/内翻)是嵗長沙王吳著薨無子國除(髙帝/封吳)
(芮為長沙王傳成王臣共王囘/共王右至著而絶著漢書作差)初髙祖賢文王芮制詔
御史長沙王忠其定著令(鄧展曰漢約非劉氏不王而/芮王故著令使特王也或曰)
(以芮至忠故著令也仲馮曰兼用鄧二説乃著令之意/也貢父曰長沙王忠其定著令定著令者謂於令著長)
(沙王車服土/地之類也)至孝恵髙后時封芮庶子二人為列侯𫝊
國數世絶
　　孝景皇帝上(荀悦曰諱啓之字曰開文帝長子/也應劭曰禮諡法布義行剛曰景)
元年冬十月丞相嘉等奏功莫大於髙皇帝徳莫盛於
孝文皇帝髙皇帝廟宜為帝者太祖之廟孝文皇帝廟
宜為帝者太宗之廟天子宜世世獻祖宗之廟郡國諸
侯宜各為孝文皇帝立太宗之廟(應劭曰始取天下者/曰祖髙帝稱髙祖是)
(也始治天下者曰宗文帝稱太宗是也師古曰應説非/也祖始也始受命也宗尊也有徳可尊貢父曰顔説非)
(也始受命稱太祖耳有/功亦稱祖商祖甲是也)制曰可　夏四月乙卯赦天下
　遣御史大夫青至代下與匈奴和親(開封侯陶青髙/祖功臣陶舍之)
(子/)　五月復收民田半租(文帝十二年賜民田租之半/次年盡除田之租税今復收)
(半/租)三十而税一　初文帝除肉刑(事見文帝/十三年)外有輕刑
之名内實殺人斬右止者又當死斬左止者笞五百當
劓者笞三百率多死是嵗下詔曰加笞與重罪無異(孟/康)
(曰重罪/謂死刑)幸而不死不可為人(師古曰謂不/能自起居也)其定律笞五
百曰三百笞三百曰二百以太中大夫周仁為郎中令
張歐為廷尉(孟康曰歐音驅/索隱曰於后翻)楚元王子平陸侯禮為宗
正(平陸戰國時齊邑班志東平國有東平陸/縣又西河郡有平陸縣意禮所封者齊地)中大夫鼂
錯為左内史仁始為太子舍人(内史掌治京邑武帝建/元六年始分左右内史)
(疑左字衍續漢志太子舍人更直/宿衛如三置郎中鼂音朝直遥翻)以㢘謹得幸張歐亦
事帝於太子宫雖治刑名家為人長者(治直之翻/長知兩翻)帝由
是重之用為九卿歐為吏未嘗言按人専以誠長者處
官官屬以為長者亦不敢大欺(處昌/吕翻)
二年冬十二月有星孛于西南(孛蒲/内翻)令天下男子年二
十始傅(師古曰舊制二十三而傅今此/二十更為異制也傅讀曰附)　春三月甲寅
立皇子徳為河間王閼為臨江王餘為淮陽王非為汝
南王彭祖為廣川王發為長沙王(河間王都樂成臨江/王都江陵淮陽王都)
(陳汝南王都平輿廣川王都信/都長沙王都長沙閼一曷翻)　夏四月壬午太皇太
后薄氏崩(薄太皇文/帝母也)　六月丞相申屠嘉薨時内史鼂
錯數請間言事輒聽寵幸傾九卿(漢正卿九奉常郎中/令衛尉太僕廷尉典)
(客宗正治粟内史少/府是也數所角翻)法令多所更定(更工/衡翻)丞相嘉自絀
所言不用疾錯錯為内史東出不便更穿一門南出南
出者太上皇廟堧垣也(三輔黄圖太上皇廟在長安香/室街南馮翊府北武帝分内史)
(為左右後又改左内史為左馮翊括地志漢太上皇廟/在雍州長安縣西北長安故城中酒池之北服䖍曰堧)
(垣宫外垣餘地也師古曰内/垣之外餘地也堧而縁翻)嘉聞錯穿宗廟垣為奏請
誅錯客有語錯(語牛/倨翻)錯恐夜入宫上謁自歸上(上謁時/掌翻)
至朝(朝直遥/翻下同)嘉請誅内史錯上曰錯所穿非真廟垣乃
外堧垣故冗官居其中(師古曰冗謂散輩也如/今之散官冗如隴翻)且又我
使為之錯無罪丞相嘉謝罷朝嘉謂長史曰吾悔不先
斬錯乃請之為錯所賣至舍因歐血而死(歐於/后翻)錯以此
愈貴　秋與匈奴和親　八月丁未以御史大夫開封
侯陶青為丞相(班志開封縣屬河南郡/姓譜陶陶唐氏之後)丁巳以内史鼂
錯為御史大夫　彗星出東北(彗祥嵗翻又徐/醉翻又旋芮翻)秋衡山
雨雹大者五寸深者二尺(大戴禮曰孔㑹子云陽之専/氣為霰隂之専氣為雹盛陽)
(之氣在雨水則温暖而為雨隂氣薄而脅之不相入則/摶而為雹也盛隂之氣在雨水則凝滯而為雪陽氣薄)
(而脅之不相入則消散而/下因水而為霰雨于具翻)　熒惑逆行守北辰月出北
辰間嵗星逆行天廷中(熒惑火星北辰中宫天極星也/月有九行黒道二出黄道北自)
(立冬冬至行之青道二出黄道東立春春分行之赤道/二出黄道南立夏夏至行之白道二出黄道西立秋秋)
(分行之其去極有逺近終不能出北辰之間出北辰間/失其行也嵗星木星也太微為天廷摠天文志北極及)
(太微人君之位或守之或出之或逆行經之皆變也又/石氏星𫝊曰龍左角為天田右角為天廷孔穎達曰春)
(秋緯文紫微宫為大帝太/微為天廷中有五帝座)　梁孝王以竇太后少子故
有寵王四十餘城(少詩沼翻/王于况翻)居天下膏腴地賞賜不可
勝道府庫金錢且百鉅萬(鉅萬萬萬/也勝音升)珠玊寳器多於京
師築東苑方三百餘里廣睢陽城七十里(唐宋州治宋/城縣即漢睢)
(陽/)大治宫室(治直/之翻)為複道自宫連屬於平臺三十餘里
(如淳曰平臺在梁東北離宫所在師古曰今其城東二/十里所有故臺基其處寛博俗云平臺也屬之欲翻)
招延四方豪俊之士如吳人枚乗嚴忌齊人羊勝公孫
詭鄒陽蜀人司馬相如之屬皆從之遊(姓譜枚姓也六/國有賢人枚被)
(嚴忌本姓莊漢書避明帝諱改為嚴/羊晉羊舌大夫之後鄒以國為氏)每入朝上使使持
節以乗輿駟馬迎梁王於闗下既至寵幸無比入則侍
上同輦出則同車射獵上林中因上疏請留且半嵗梁
侍中郎謁者著籍引出入天子殿門(史記正義曰籍謂/名簿也若今通引)
(出入門也/著竹畧翻)與漢宦官無異
　
　
　
　
　資治通鑑卷十五
