
　資治通鑑卷一百二十六　宋　司馬光　撰
　　　　　　　　　　　　　　胡三省　音註
　宋紀八(起重光單閼盡𤣥/黓執徐凡二年)
　　太祖文皇帝下之上
元嘉二十八年春正月丙戌朔魏主大㑹羣臣於𤓰歩
山上班爵行賞有差魏人縁江舉火太子左衛率尹𢎞
言於上曰六夷如此必走(北兵欲退慮南兵之追截故/舉火以示威尹弘習知北人)
(軍情因言于上自晉氏失馭劉石/以來始有六夷之名率所律翻)丁亥魏掠居民焚廬
舍而去胡誕世之反也(見上卷二/十四年)江夏王義恭等奏彭
城王義康數有怨言揺動民聽故不逞之族因以生心
(夏戶雅翻數所角翻不逞之族謂/廢放之家不得逞志于時者也)請徙義康廣州上將
徙義康先遣使語之(使䟽吏翻/語牛倨翻)義康曰人生㑹死吾豈
愛生必為亂階雖逺何益請死於此恥復屢遷(復扶又/翻屢力)
(住翻又/如字)竟未及徃魏師至𤓰歩人情忷懼(忷許/拱翻)上慮不
逞之人復奉義康為亂太子劭及武陵王駿尚書左僕
射何尚之屢啓宜早為之所(武陵王駿時在彭城/葢馳宻啓言之也)上乃
遣中書舍人嚴龍齎藥賜義康死義康不肯服曰佛教
不許自殺(佛教謂自殺者/不復得人身)願随宜處分(處昌吕翻/分扶問翻)使者
以被揜殺之　江夏王義恭以碻磝不可守召王𤣥謨
還歴城魏人追擊敗之遂取碻磝(敗蒲賣翻去年蕭斌/使王𤣥謨戍碻磝)
初上聞魏將入寇命廣陵太守劉懐之逆燒城府船乗
(守手又翻敵未至而先燒故/曰逆乗謂車也音繩證翻)盡帥其民渡江(帥讀/曰率)山陽
太守蕭僧珍悉斂其民入城臺送糧仗詣盱眙及滑臺
者以路不通皆留山陽(晉安帝義熈中土斷分廣陵立/山陽郡境内有地名山陽因以)
(名郡今楚州即其/地盱眙音吁怡)蓄陂水令滿須魏人至決以灌之(須/待)
(也/)魏人過山陽不敢留因攻盱眙魏主就臧質求酒質
封溲便與之(溲踈鳩翻/便毗連翻)魏主怒築長圍一夕而合運東
山土石以填塹作浮橋於君山絶水陸道(今盱眙縣北/七里有長圍)
(山圖經云臧質守盱眙魏太武于都梁山/築長城造浮橋絶水路即此塹七艷翻)魏主遺質書
曰(遺于/季翻)吾今所遣鬬兵盡非我國人(國人謂與拓㧞氏/同出北荒之子孫)
(也凡九/十九姓)城東北是丁零與胡南是氐羌設使丁零死正
可減常山趙郡賊(丁零自翟真叛慕容皆投常/山趙郡界阻山而居故云然)胡死減
并州賊(自後漢納南匈奴分居并州界其地率皆雜/處胡漢西河離石以西則皆稽胡據之為寇)氐
羌死減闗中賊(自苻姚據闗中其種類蕃滋/雖有國已滅而其種實繁)卿若殺之
無所不利(言於魏國/無所不利)質復書曰省示具悉姦懐(省示省/來書所)
(示也悉詳也盡/也省悉景翻)爾自恃四足屢犯邉(恃四足謂負/戎馬足也)王𤣥
謨退於東申坦散於西(按王𤣥謨自滑臺敗退蕭斌使/申坦據清口戴延之所謂清口)
(在夀張縣西界安民亭南以水經注考之其地不在/滑臺之西此當謂梁坦出上蔡之師至虎牢潰散耳)爾
知其所以然邪爾獨不聞童謡之言乎葢卯年未至故
以二軍開飲河之路耳冥期使然非復人事(謂㝠㝠之/中大期將)
(至天使之然非由人事為/之也復扶又翻下容復同)寡人受命相滅(古者諸侯自/稱曰寡人質)
(自以當藩方之/任自稱寡人)期之白登師行未逺爾自送死豈容復
令爾生全饗有桑乾哉(白登山桑乾川皆在平城左右/質言本期直指白登師行至淮)
(而逢魏兵要當勦滅不容令魏主生歸饗有桑乾之地/也此嫚書也兩陣相向惡聲至必反之毋庸以此為據)
(也乾/音干)爾有幸得為亂兵所殺不幸則生相鎖縛載以一
驢直送都市耳我本不圖全若天地無靈力屈於爾韲
之粉之(細切薑韮謂之韲研碎/米麥謂之粉韲牋西翻)屠之裂之猶未足以謝
本朝(朝直/遥翻)爾智識及衆力豈能勝苻堅邪今春雨已降
兵方四集爾但安意攻城勿遽走糧食乏者可見語(語/牛)
(倨翻下/爾語同)當出廩相貽得所送劍刃欲令我揮之爾身邪
魏主大怒作鐡床於其上施鐡鑱(鑱士衫翻又士/懴翻刺也錐也)曰破
城得質當坐之此上質又與魏衆書曰爾語虜中諸士
庶佛狸所與書相待如此(以魏主書言其兵鬭死正減/國中賊也因而擕之術莫近)
(乎此矣魏主得質此書/豈不悔前所與質書乎)爾等正朔之民何為自取糜滅
豈可不知轉禍為福邪(中原之民本禀漢晉正/朔故謂之正朔之民)并寫臺
格以與之云斬佛狸首封萬戸侯賜布絹各萬匹(臺格/宋臺)
(所立賞格也/佛讀如弼)魏人以鉤車鉤城樓城内繫以彄絙(彄格/矦翻)
(絙古恒翻/大索也)數百人呌呼引之車不能退既夜縋桶懸卒
出截其鉤獲之(縋馳偽翻桶他/董翻箍木為之)明旦又以衝車攻城城
土堅宻毎至(句絶謂衝車/至著城身也)頽落不過數升魏人乃肉薄
登城分畨相代墜而復升(復扶/又翻)莫有退者殺傷萬計尸
與城平凡攻之三旬不㧞㑹魏軍中多疾疫或告以建
康遣水軍自海入淮(水軍自建康下江自江/出海轉料角則入淮)又勑彭城
斷其歸路(斷丁/管翻)二月丙辰朔魏主燒攻具退走盱眙人
欲追之沈璞曰今兵不多雖可固守不可出戰但整舟
楫示若欲北渡者(示若欲自盱眙渡淮/而北以追截其後者)以速其走計不
須實行也臧質以璞城主使之上露板(露板者書獲捷/之狀露板上聞)
(使天下悉知之/也上時掌翻)璞固辭歸功於質上聞益嘉之(已嘉璞/之功又)
(益嘉/其讓)魏師過彭城江夏王義恭震懼不敢擊(夏戸/雅翻)或告
虜驅南口萬餘夕應宿安王陂去城數十里今追之可
悉得諸將皆請行義恭禁不許明日驛使至(使䟽/吏翻)上勑
義恭悉力急追魏師已逺義恭乃遣鎮軍司馬檀和之
向蕭城魏人先已聞之盡殺所驅者而去程天祚逃歸
(天祚為魏所禽見/上卷二十六年)魏人凡破南兖徐兖豫青冀六州(殘/破)
(六州之生聚耳六/州城守未甞失也)殺傷不可勝計(勝音/升)丁壯者即加斬
截嬰兒貫于槊上(槊色/角翻)盤舞以為戯所過郡縣赤地無
餘春燕歸巢於林木(室廬焚蕩燕無/所歸故巢林木)魏之士馬死傷亦
過半國人皆尤之上毎命將出師常授以成律交戰日
時亦待中詔是以將帥趑趄莫敢自决(將即亮翻帥所/類翻趑取私翻)
(趄七余翻趑/趄不進也)又江南白丁輕易進退(易以/䜴翻)此其所以敗
也自是邑里蕭條元嘉之政衰矣(史言亟用/兵之禍)癸酉詔賑
恤郡縣民遭寇者蠲其稅調(賑津忍翻蠲工/𤣥翻調徒釣翻)甲戌降太
尉義恭為驃騎將軍開府儀同三司(驃匹妙翻/騎竒寄翻)戊寅魏
主濟河(自丙辰盱眙退師/一十三日始濟河)辛巳降鎮軍將軍武陵王駿
為北中郎將壬午上如𤓰歩是日解嚴初魏中書學生
盧度世𤣥之子也(魏神䴥四/年徵盧𤣥)坐崔浩事亡命匿髙陽鄭
羆家(崔浩事見上卷二十七年髙陽縣前漢/屬涿郡後漢屬河間國晉分屬髙陽郡)吏囚羆子
掠治之(掠音/亮)羆戒其子曰君子殺身成仁(論語載孔/子之言)雖
死不可言其子奉父命吏以火爇其體(爇如/恱翻)終不言而
死及魏主臨江上遣殿上將軍黄延年使於魏(自晉以/來有殿)
(中將軍殿上將軍當/是宋所置使䟽吏翻)魏主問曰盧度世亡命已應至彼
延年曰都下不聞有度世也魏主乃赦度世及其族逃
亡籍没者(凡度世之族逃亡而/籍没其家者並赦之)度世自出魏主以為中
書侍郎(鄉考異曰宋栁元景傳元景從祖弟光世先留/  里索虜以為折衝將軍河北太守封西陵男)
(光世姊夫為司徒崔浩虜之相也元嘉二十七年虜主/拓㧞燾南寇汝潁浩宻有異圖光世要河北義士與浩)
(應接謀泄被誅河東大姓坐連謀夷族者甚衆光世南/奔得免太祖以為振武將軍與魏事不同今從魏書)
度世為其弟娶鄭羆妹以報徳(為于/偽翻)三月乙酉帝還宫
己亥魏主還平城(魏主戊寅濟河行/二十二日至平城)飲至告廟(左傳凡/公行告)
(于廟反行飲至舍爵䇿勲焉禮也又曰三年而治兵入/而振旅歸而飲至以數軍實杜預注曰飲于廟以數車)
(徒噐械及/所獲也)以降民五萬餘家分置近畿(近畿謂還平城/千里之地降戸)
(江/翻)初魏主過彭城遣人語城中曰(語牛/倨翻)食盡且去須麥
熟更來及期江夏王義恭議欲芟麥翦苗移民堡聚(芟/所)
(衘/翻)鎮軍録事參軍王孝孫曰(白氏六帖曰州主簿郡督/郵並今録事參軍余按晉)
(瑯邪王睿都督揚州以陳頵為録事參軍當時自别有/州主簿督郵之吏亦猶存古而録事之職掌正違失蒞)
(符/印)虜不能復來(復扶/又翻)既自可保如其更至此議亦不可
立百姓閉在内城飢饉日久方春之月野採自資一入
堡聚餓死立至民知必死何可制邪虜若必來芟麥無
晚四坐黙然莫之敢對(坐徂/卧翻)長史張暢曰孝孫之議實
有可尋(尋繹理也用也左傳將尋師焉又/曰日尋干戈杜預注皆云尋用也)鎮軍府典籖
董元嗣侍武陵王駿之側進曰王録事議不可奪别駕
王子夏曰此論誠然暢斂板白駿曰(板手板僚佐于府/公之前斂板白事)
(崇敬/也)下官欲命孝孫彈子夏(録事參軍掌糾彈/故云然彈徒丹翻)駿曰王
别駕有何事邪暢曰芟麥移民可謂大議一方安危事
繫於此子夏親為州端(州别駕居羣僚/之右故曰州端)曽無同異及聞
元嗣之言則懽笑酬答阿意左右何以事君子夏元嗣
皆大慙義恭之議遂寢　初魯宗之奔魏(晉安帝義熈/十一年魯宗)
(之自襄陽奔秦十/三年秦亡奔魏)其子軌為魏荆州刺史襄陽公鎮長
社常思南歸以昔殺劉康祖及徐湛之父(劉康祖父䖍/之徐湛之父)
(達之義熈十一/年為魯軌所殺)故不敢來軌卒子爽襲父官爵爽少有
武幹(少詩/照翻)與弟秀皆有寵於魏主既而兄弟各有罪魏
主詰責之(爽麤中使酒多過失秀以檢校鄴人謀反/事因病還遲並為魏主所詰責詰去吉翻)爽
秀懼誅從魏主自𤓰歩還至湖陸請曰奴與南有仇毎
兵來常恐禍及墳墓(爽祖父皆/葬長社)乞共迎䘮還葬平城魏
主許之爽至長社殺魏戍兵數百人帥部曲及願從者
千餘家奉汝南(自長社至汝南不及/三百里帥讀曰率)夏四月爽遣秀詣
夀陽奉書於南平王鑠以請降(鑠式灼翻/降戸江翻)上聞之大喜
以爽為司州刺史鎮義陽(沈約曰司州刺史漢之司𨽻/校尉也晉江左以來淪没戎)
(寇雖永和大元王化蹔及及大和隆安還復湮䧟武帝/北平闗洛河南底定置司州刺史治虎牢領河南滎陽)
(𢎞農實土三郡少帝景平初司州復没元嘉末僑立/治汝南是後遂治羲陽領義陽随陽安陸南汝南郡)秀
為潁川太守(予考異曰宋畧云滎陽郡太守今從宋書/  謂帝蓋以秀兄弟自潁川來降遂因以)
(潁川太/守授秀)餘弟姪並授官爵賞賜甚厚魏人毁其墳墓徐
湛之以為廟筭逺圖特所奬納不敢茍申私怨乞屏居
田里不許(屏必/郢翻)　青州民司馬順則自稱晉室近屬聚
衆號齊王梁鄒戌主崔勲之詣州五月乙酉順則乗虛
襲梁鄒城(梁鄒縣漢屬濟南郡晉省宋置梁鄒戍為平/原太守治所水經注濟水自管縣東過梁鄒)
(縣北又東北過臨濟縣南參而/考之其地在唐齊州臨濟縣界)又有沙門自稱司馬百
年亦聚衆號安定王以應之　壬寅魏大赦　己巳以
江夏王義恭領南兖州刺史徙鎮盱眙増督十二州諸
軍事　戊申以尚書左僕射何尚之為尚書令太子詹
事徐湛之為僕射䕶軍將軍(晉志曰自魏晉迄于江左/僕射置二則分左右或不)
(兩置但曰尚書僕射令闕則左為省主若左右並闕則/置尚書僕射以主左事今湛之葢以尚書僕射領䕶軍)
(將軍/也)尚之以湛之國戚(湛之帝之甥㑹/稽公主之子)任遇隆重毎事
推之詔湛之與尚之並受辭訴尚之雖為令而朝事悉
歸湛之(朝直/遥翻)　六月壬戌魏改元正平　魏主命太子
少傅游雅中書侍郎胡方回等更定律令多所増損凡
三百九十一條　魏太子晃監國(監工/衘翻)頗信任左右又
營園田收其利髙允諌曰天地無私故能覆載(覆敷/又翻)王
者無私故能容養今殿下國之儲貳萬方所則而營立
私田畜養鷄犬(畜許/六翻)乃至酤販市㕓與民爭利(㕓市中/空地一)
(曰居也説文曰㕓一畆半一家之居也孔頴達曰市㕓/而不税者㕓謂公家邸舎使商人停物于中直税其所)
(舍之處不稅其在市所賣之物市内空地曰㕓城内空/地曰肆按載師云以㕓里任國中之地鄭注云㕓里邑)
(居里矣㕓民居之區城也司農云㕓市中空地未有肆/城中空地未有宅者也遂人授民田夫一㕓田百畆詩)
(胡取禾三百㕓兮傳云一夫之居曰㕓謂一夫之田百/畆也揚子云有田一㕓謂百畆之居與詩傳同夫田之)
(㕓與市㕓之㕓其義/不同各有攸當也)謗聲流布不可追掩夫天下者殿
下之天下富有四海何求而無乃與販夫販婦競此尺
寸之利乎昔虢之將亡神賜之土田(注見/前)漢靈帝私立
府藏(事見五千七卷光/和元年藏徂浪翻)皆有顛覆之禍前鑒若此甚可
畏也武王愛周召齊畢所以王天下(史記周紀武王即/位太公望為師周)
(公旦為輔召公畢公之徒左右王/師一戎衣而天下大定王于况翻)殷紂愛飛㢘惡來所
以䘮其國(飛㢘多力惡來善走父子俱以才力事紂/惡來善毀䜛諸侯以此益疏䘮息浪翻)今
東宫儁乂不少頃來侍御左右者恐非在朝之選(少詩/沼翻)
(朝直/遥翻)願殿下斥去佞邪親近忠良(去羗吕翻/近其靳翻)所在田園
分給貧下販賣之物以時收散(收謂收藏其物散謂散/與貧民一曰以時收散)
(者言穫斂之時民力可以償稱通負則收/之停滯居物至民所欲得之時則散之)如此則休聲
日至謗議可除矣不聽太子為政精察而中常侍宗愛
性險暴多不法太子惡之(惡烏/路翻)給事中仇尼道盛侍郎
任平城(侍郎即給事黄門侍郎仇/尼複姓出於徒河任音壬)有寵於太子頗用事
皆與愛不協愛恐為道盛等所糾遂構告其罪魏主怒
斬道盛等於都街(都街即/都市)東宫官屬多坐死帝怒甚戊
辰太子以憂卒(晃考異曰宋索虜傳云燾至汝南𤓰歩/  私遣取諸營鹵獲甚衆燾歸聞知大)
(加搜撿晃懼謀殺燾燾乃詐死使其近習召晃迎䘮於/道執之及國罩以鉄籠尋殺之蕭子顯齊書亦云晃謀)
(殺佛狸見殺宋畧曰燾既南侵晃淫于内謀欲殺燾燾/知之歸而詐死召晃迎䘮晃至執之罩以鐡籠捶之三)
(百曳于樷棘以殺焉又索虜傳云晃弟秦王烏奕盱與/晃對掌國事晃疾之訴其貪暴燾鞭之二百遣鎮枹罕)
(此皆江南傳聞之/誤今從後魏書)壬申葬金陵諡曰景穆帝徐知太子
無臯甚悔之(為後宗愛/弑帝張本)　秋七月丁亥魏主如隂山
青冀二州刺史蕭斌遣振武將軍劉武之等擊司馬順
則司馬百年皆斬之(斌音/彬)癸亥梁鄒平　蕭斌王𤣥謨
皆坐退敗免官上問沈慶之曰斌欲斬𤣥謨而卿止之
何也對曰諸將奔退莫不懼罪(將即/亮翻)自歸而死將至逃
散故止之(慶之諫斬𤣥謨/事見上卷上年)　九月癸巳魏主還平城冬
十月庚申復如隂山(復扶/又翻)　上遣使至魏魏遣殿中將
軍郎法祐來修好(好呼/到翻)　己巳魏上黨靖王長孫道生
卒　十二月丁丑魏主封景穆太子之子濬為髙陽王
既而以皇孫世嫡不當為藩王乃止(觀此則魏世祖/立孫之意定矣)時
濬生四年聰達過人魏主愛之常置左右徙秦王翰為
東平王燕王譚為臨淮王楚王建為廣陽王吳王余為
南安王(翰等皆魏主子以國/王徙封郡王當考)帝使沈慶之徙彭城流民
數千家于𤓰歩征北參軍程天祚徙江西流民數千家
於姑孰(彭城江西流民皆/避魏寇而南者)　帝以吏部郎王僧綽為侍
中僧綽曇首之子也(曇首輔政于元嘉/之初曇徒含翻)幼有大成之度
衆皆以國噐許之好學有思理(好呼到翻思相吏翻/思理猶言思致也)練
悉朝典(朝直遥/翻下同)尚帝女東陽獻公主在吏部諳悉人物
舉㧞咸得其分(諳烏含翻分扶問翻言/能随其分量而授任也)及為侍中年二
十九沈深有局度(有局則能處事有度/則能容物沈持林翻)不以才能髙人
帝頗以後事為念以其年少(少詩/照翻)欲大相付託朝政大
小皆與參焉帝之始親政事也委任王華王曇首殷景
仁謝𢎞微劉湛次則范曄沈演之庾炳之最後江湛徐
湛之何瑀之及僧綽凡十二人(何瑀之恐當/作何尚之)　唐和入
朝于魏魏主厚禮之(唐和鎮焉耆有撫安/西域之功故厚禮之)
二十九年春正月魏所得宋民五千餘家在中山者謀
叛州軍討誅之(州軍定州/之軍也)冀州刺史張掖王沮渠萬年
坐與叛者通謀賜死(沮子/余翻)　魏世祖追悼景穆太子不
已中常侍宗愛懼誅二月甲寅弑帝(年四十五諡曰太/武皇帝考異曰宋)
(書作庚申/今從魏書)尚書左僕射蘭延(魏書官氏志北方諸姓/烏洛蘭氏改為蘭氏)侍
中和疋薛提等祕不發䘮疋以皇孫濬冲㓜欲立長君
(疋五下翻/長知兩翻)徵秦王翰置之祕室(祕室祕/宻之室)提以濬嫡皇孫
不可廢議久不决宗愛知之自以得罪於景穆太子而
素惡秦王翰(惡烏/路翻)善南安王余乃宻迎余自中宫便門
入禁中矯稱赫連皇后令召延等(赫連皇后夏主/勃勃之女也)延等
以愛素賤不以為疑皆随入愛先使宦者三十人持兵
伏於禁中延等入以次收縛斬之殺秦王翰於永巷而
立余大赦改元承平尊皇后為皇太后以愛為大司馬
大將軍太師都督中外諸軍事領中秘書封馮翊王(史/言)
(魏/亂)　庚午立皇子休仁為建安王　三月辛卯魏葬太
武皇帝于金陵(葬雲中/金陵)廟號世祖　上聞魏世祖殂更
謀北伐魯爽等復勸之(復扶/又翻)上訪於羣臣太子中庶子
何偃以為淮泗數州(淮泗數州謂青/冀徐兖司豫也)瘡痍未復不宜輕
動上不從偃尚之之子也夏五月丙申詔曰虐虜窮凶
著於自昔未勞資斧已伏天誅拯溺蕩穢今其㑹也可
符驃騎司空二府(時江夏王義恭降號驃騎將軍鎮盱/眙南譙王義宣鎮江陵進位司空驃)
(匹妙翻騎/竒計翻)各部分所統(分扶/問翻)東西應接歸義建績者随
勞酬奬于是遣撫軍將軍蕭思話督冀州刺史張永等
向碻磝魯爽魯秀程天祚將荆州甲士四萬出許洛(據/魯)
(爽傳天祚去年助戍彭城為魏所獲勸爽弟秀南/歸是年遂與爽秀俱來奔故並用之將即亮翻)雍州
刺史臧質帥所領趣潼闗(帥讀曰率並考異曰索虜徐/爰張永傳  云王𤣥謨亦北)
(伐𤣥謨傳中不曽行葢脫誤魏紀載六月劉義隆將檀/和之寇濟州梁坦及魯安生軍于京索龎萌薛安都寇)
(恒農都不言蕭思話等而宋紀亦無此數人者至七月/云韓元興討之和之退梁坦安生亦走不言思話之歸)
(宋畧有臧質遣栁元景狥蒲阪元景傳亦有之今從宋/書宋畧  今按考異所謂索虜徐爰張永傳亦宋書也)
永茂度之子也(張裕字茂度避/武帝諱以字行)沈慶之固諌北伐上以
其異議不使行青州刺史劉興祖上言以為河南阻飢
(書曰黎民阻飢孔/安國注曰阻難也)野無所掠脱諸城固守非旬月可㧞
稽留大衆轉輸方勞應機乗勢事存急速今偽帥始死
(帥所/類翻)兼逼暑時國内猜擾不暇逺赴愚謂宜長驅中山
據其闗要(自中山至代有/倒馬闗飛狐關)冀州以北民人尚豐兼麥已
向熟因資為易(謂因敵取資於事/為易易弋豉翻)嚮義之徒必應響赴
若中州震動黄河以南自當消潰臣請發青冀七千兵
遣將領之(將即/亮翻)直入其心腹若前驅克勝張永及河南
衆軍宜一時濟河使聲實兼舉並建司牧撫柔初附西
拒太行北塞軍都(欲因山險置兵以苞舉相定幽/冀之地行户剛翻塞息則翻)因事
指揮随宜加授(加授謂仕於魏有官者加其官未有官/而能聚衆以應宋師者先授之以官)
畏威欣寵人百其懐(言其懐恩百/倍於常時也)若能成功清壹可待
(謂河南北肅清混/壹之功可待也)若不克㨗不為大傷並催促裝束伏
聽勑㫖上意止存河南亦不從(劉興祖之言上䇿也上/䇿非命世之英不可行)
上又使貟外散騎侍郎琅邪徐爰随軍向碻磝銜中㫖
授諸將方畧臨時宣示(散悉亶翻/騎竒計翻)　尚書令何尚之以
老請致仕退居方山(方山在建康東北有方山埭截淮/立埭于山南曰方山者山形方如)
(印/)議者咸謂尚之不能固志既而詔書敦諭者數四六
月戊申朔尚之復起視事(復扶/又翻)御史中丞袁淑録自古
隠士有迹無名者為真隠傳以嗤之(有迹無名如晨門/荷蕢荷蓧野王二)
(老漢隂丈/人之類)　秋七月張永等至碻磝引兵圍之(考異曰/宋畧七)
(月壬辰永師及碻磝下又有乙酉壬辰按長厯此月丁/丑朔四日庚辰六日壬午十六日壬辰疑永以庚辰壬)
(午至碻磝/非壬辰也)　壬辰徙汝隂王渾為武昌王淮陽王彧為
湘東王(彧於/六翻)　初潘淑妃生始興王濬(劭考異曰太子/  傳云濬母卒)
(使潘淑妃養之濬傳及宋九王傳皆云濬實潘子南史/亦云淑妃養為子淑妃愛濬濬心不附今從濬本傳)
元皇后性妬以淑妃有寵於上恚恨而殂(袁皇后諡曰/元后殂於十)
(七年恚/於避翻)淑妃專總内政由是太子劭深惡淑妃及濬(惡/烏)
(故/翻)濬懼為將來之禍乃曲意事劭劭更與之善吳興巫
嚴道育(嚴道育女巫也其夫/為劫坐没入奚官)自言能辟穀服食役使鬼
物因東陽公主婢王鸚鵡出入主家道育謂主曰神將
有符賜主主夜卧見流光若螢飛入書笥(笥相吏翻竹/噐也篋也圎)
(曰簞方/曰笥)開視得二青珠由是主與劭濬皆信惑之劭濬
並多過失數為上所詰責使道育祈請欲令過不上聞
(數所角翻詰去/吉翻聞音問)道育曰我已為上天陳請(為于偽翻/上時掌翻)必
不泄露劭等敬事之號曰天師其後遂與道育鸚鵡及
東陽主奴陳天與黄門陳慶國共為巫蠱琢玉為上形
像埋於含章殿前劭補天與為隊主東陽主卒(卒子/恤翻)鸚
鵡應出嫁劭濬恐語泄(慮巫蠱之/語泄也)濬府佐吳興沈懐逺
素為濬所厚以鸚鵡嫁之為妾上聞天與領隊以讓劭
曰汝所用隊主副並是奴邪劭懼以書告濬濬復書曰
彼人若所為不已正可促其餘命或是大慶之漸耳(據/此)
(則弑逆之謀濬實啓之劭在都濬在京口故以書徃來/詳察書意則劭濬逆謀豈一朝一夕之故哉其所由來)
(者漸矣此書乃賛决/其逆謀非啓之也)劭濬相與徃來書疏常謂上為彼
人或曰其人謂江夏王義恭為佞人(夏戸/雅翻)鸚鵡先與天
與私通既適懐逺恐事泄白劭使宻殺之陳慶國懼曰
巫蠱事惟我與天與宣傳徃來今天與死我其危哉乃
具以其事白上上大驚即遣收鸚鵡封籍其家得劭濬
書數百紙皆呪咀巫蠱之言(呪職救翻/咀莊助翻)又得所埋玉人
命有司窮治其事(治直/之翻)道育亡命捕之不獲先是濬自
揚州出鎮京口(十八年濬為揚州刺史出鎮/京口史逸其事始先息薦翻)及廬陵王
紹以疾解揚州(紹帝第五子出繼/廬陵王義真後)意謂已必復得之既
而上用南譙王義宣濬殊不樂乃求鎮江陵(濬求代義/宣鎮江陵)
(然義宣未及離江陵濬自京口至都則/弑逆之禍𤼵矣復扶又翻下同樂音洛)上許之濬入朝
(朝直/遥翻)遣還京口為行留處分至京口數日而巫蠱事𤼵
上惋歎彌日(處昌吕翻分扶問翻/惋烏貫翻驚惋也)謂潘淑妃曰太子圖
富貴更是一理虎頭復如此(濬小字/虎頭)非復思慮所及汝
母子豈可一日無我邪(言一日無帝則淑妃/及濬將為劭所殺也)遣中使切
責劭濬(使疏/吏翻)劭濬惶懼無辭惟陳謝而已上雖怒甚猶
未忍罪也(當斷不斷反受其/亂文帝之謂也)　諸軍攻碻磝治三攻道
張永等當東道濟南太守申坦等當西道揚武司馬崔
訓當南道攻之累旬不㧞(自帝經畧河南到彦之之出/師四鎮皆斂戍北去王𤣥謨)
(之出師碻磝望風而下滑臺則堅壁矣今之出師碻磝/亦固守以抗張永等魏人固習知宋人之情態以為無)
(能為也治直之/翻濟子禮翻)八月辛亥夜魏人自地道潛出燒崔訓
營及攻具癸丑夜又燒東圍及攻具尋復毁崔訓攻道
(復扶/又翻)張永夜撤圍退軍不告諸將(將即/亮翻)士卒驚擾魏人
乗之死傷塗地蕭思話自徃増兵力攻旬餘不㧞是時
青徐不稔軍食乏丁卯思話命諸軍皆退屯歴城斬崔
訓繫張永申坦於獄魯爽至長社魏戍主秃髠幡棄城
走(秃髠恐當作秃髪魯爽父子兄弟先居長社以南兵/來聲勢既盛秃髪幡恐其有内應故不能守而走)
臧質頓兵近郊(謂頓兵襄陽之近郊也杜子春周禮/注曰五十里為近郊百里為逺郊)不
以時𤼵獨遣冠軍司馬栁元景(臧質以冠軍將軍鎮襄/陽以栁元景為司馬冠)
(古玩翻/下同)帥後軍行參軍薛安都等進據洪闗(水經注洛/水自上洛)
(縣東北于拒城之西北分為二水枝渠東北出為門水/門水又北歴陽華之山又東北歴峽謂之鴻闗水水東)
(有城即闗亭也水西有堡/謂之鴻闗堡帥讀曰率)梁州刺史劉秀之遣司馬馬
汪與左軍中兵參軍蕭道成將兵向長安道成承之之
子也(蕭道成始見於此蕭承之有復漢中之功/見一百二十二卷元嘉十年將即亮翻)魏冠軍
將軍封禮自浢津南渡赴𢎞農(水經注門水自鴻闗東/北流又北逕𢎞農縣故)
(城東故城即故函谷闗也其水側城北流/而注于河河水于此有浢津之名浢音豆)九月司空髙
平公兒烏于屯潼闗(魏書官氏志内入諸/姓賀兒氏為兒氏)平南將軍黎
公遼屯河内　吐谷渾王慕利延卒樹洛干之子拾寅
立(樹洛干卒于晉安/帝義熈十三年)始居伏羅川(居伏羅川猶未敢/逺離白蘭之險也)遣
使來請命亦請命于魏丁亥以拾寅為安西將軍西秦
河沙三州刺史河南王魏以拾寅為鎮西大將軍沙州
刺史西平王　庚寅魯爽與魏豫州刺史拓㧞僕蘭戰
于大索破之(杜預曰成臯東有大索城京相璠曰京縣/有大索亭小索亭大小索氏兄弟居之故)
(有大小之號括地志曰滎陽即大/索城小索故城在滎陽縣北四里)進攻虎牢聞碻磝敗
退與栁元景皆引兵還蕭道成馬汪等聞魏救兵將至
還趣仇池(趣七/喻翻)己丑詔解蕭思話徐州更領冀州刺史
鎮歴城(更工/衡翻)上以諸將屢出無功不可專責張永等賜
思話詔曰虜既乗利方向盛冬若脱敢送死兄弟父子
自共當之耳(言諸將皆/不可任也)言及増憤可以示張永申坦(使/示)
(永坦以/激厲之)又與江夏王義恭書曰早知諸將軰如此恨不
以白刃驅之今者悔何所及(亦憤憤/之辭也)義恭尋奏免思話
官從之　魏南安隠王余自以違次而立(余以少子為/宗愛所立非)
(次也諡法不/顯尸國曰隠)厚賜羣下欲以收衆心旬月之間府藏虛
竭(藏徂/浪翻)又好酣飲及聲樂畋獵不恤政事(好呼/到翻)宗愛為
宰相録三省(魏蓋以尚書侍中中秘書為三省亦/猶今以尚書門下中書為三省也)總宿
衛坐召公卿專恣日甚余患之謀奪其權愛憤怒冬十
月丙午朔余夜祭東廟(魏書明元帝永興四年立太祖/道武廟於白登山嵗一祭具太)
(牢無常月又於白登山西太祖舊遊之處立昭成獻明/太祖廟常以九月十月之交帝親祭牲用馬牛羊白登)
(在平城東/故曰東廟)愛使小黄門賈周等就弑余而祕之(余立纔/二百二)
(十餘/日)惟羽林郎中代人劉尼知之(羽林郎自漢以來有/之漢羽林郎秩比三)
(百石郎中可以槩推矣魏以劉尼為羽林郎中與/殿中尚書俱典兵宿衛則其位任葢重於漢朝也)尼勸
愛立皇孫濬愛驚曰君大癡人皇孫若立豈㤀正平時
事乎(景穆太子之死魏正平元/年也正平元年即上年)尼曰若爾今當立誰愛
曰待還宫當擇諸王賢者立之尼恐愛為變宻以狀告
殿中尚書源賀賀時與尼俱典兵宿衛乃與南部尚書
陸麗謀曰宗愛既立南安還復殺之(復扶/又翻)今又不立皇
孫將不利於社稷遂與麗定謀共立皇孫麗俟之子也
(史言陸侯父子皆/有智畧忠于後魏)戊申賀與尚書長孫渴侯嚴兵守衛
宫禁使尼麗迎皇孫於苑中(魏都平城/有鹿苑)麗抱皇孫於馬
上入平城賀渴侯開門納之尼馳還東廟大呼曰宗愛
弑南安王大逆不道(呼火故翻劉尼僅以弑南安王為/宗愛罪不能正其弑世祖之罪也)
皇孫已登大位有詔宿衛之士皆還宫衆咸呼萬嵗遂
執宗愛賈周等勒兵而入奉皇孫即皇帝位(帝諱濬太/武皇帝之)
(嫡孫景穆太子之長子也/蕭子顯曰濬字烏雷直勤)登永安殿(北史魏太武帝始/光二年改東宫為)
(萬夀宫起永/安安樂二殿)大赦改元興安(烏考異曰宋索虜傳燾以/  弈旰有武畧用以為太)
(子㑹燾死使嬖人宗愛立可博真為後宗愛博真恐為/弈旰所危矯殺之而自立號年承平博真懦弱不為國)
(人所附晃子濬字烏雷直勤素為燾所愛燕王謂國人/曰博真非正不宜立直勤嫡孫應立耳乃殺博真及宗)
(愛而立濬為主號年正平與後魏書不/同又云在二十八年皆宋書之誤也)殺愛周皆具五
刑夷三族　西陽五水羣蠻反(水經注蘄水出江夏蘄/春縣北山水首受希水)
(枝津西南流歴蘄山出蠻中故以此水為五水蠻五水/謂巴水蘄水希水赤亭水西歸水蠻左憑阻山川世為)
(抄暴宋沈慶之於西陽/上下誅討即五水蠻也)自淮汝至於江沔咸被其患(南/史)
(曰蠻所在深阻種落熾盛北接淮汝南極江/漢地方數千里沔迷逺翻被皮義翻下同)詔太尉中
兵叅軍沈慶之督江豫荆雍四州兵討之(為沈慶之以/討蠻之兵輔)
(武陵王駿起義/張本雍於用翻)　魏以驃騎大將軍拓㧞壽樂為太宰
都督中外諸軍録尚書事(壽樂拓㧞悉鹿之後驃匹/妙翻騎竒計翻樂音洛)長
孫渴侯為尚書令加儀同三司(賞定䇿/之功也)十一月壽樂渴
侯坐爭權並賜死　癸未魏廣陽簡王建臨淮宣王譚
皆卒　甲申魏主母閭氏卒(按北史魏主母姓郁久/閭氏河東王毗之妹也)
魏南安王余之立也以古弼為司徒張黎為太尉及髙
宗立弼黎議不合㫖黜為外都大官坐有怨言且家人
告其為巫蠱皆被誅(古弼張黎魏世祖之所親任者也/宗愛弑逆不能聲其罪而誅之南)
(安之立首居公位雖不為巫蠱/罪固不容於死矣被皮義反)　壬寅廬陵昭王紹卒
　魏追尊景穆太子為景穆皇帝皇妣閭氏為恭皇后
尊乳母常氏為保太后　隴西屠各王景文叛魏(屠直/於翻)
署置王侯魏統萬鎮將南陽王恵壽外都大官于洛㧞
督四州之衆討平之(四州謂秦/雍河涼)徙其黨三千餘家於趙
魏(此言戰國時/趙魏大界)　十二月戊申魏葬恭皇后于金陵
魏世祖晩年佛禁稍弛(魏禁佛見一百二/十四卷二十三年)民間徃徃有
私習者及髙宗即位羣臣多請復之乙卯詔州郡縣衆
居之所各聽建佛圖一區民欲為沙門者聽出家(捨俗/為僧)
(謂之/出家)大州五十人小州四十人於是曏所毁佛圖率皆
修復(佛圖即浮屠或/白佛圖即佛寺)魏主親為沙門師賢等五人下髪
(為于偽翻下髪剃/髪也亦謂之祝髪)以師賢為道人統(道人統猶宋之都/僧録北人謂之僧)
(總攝魏書沙門師賢本罽賓國王種人少入道東遊凉/州凉平赴代罷佛法時師賢假為毉術還俗而守道不)
(改於修復日即反沙門為道人統和/平初師賢卒曇曜代之更名沙門統)　丁巳魏以樂陵
王周忸為太尉(忸女/九翻)南部尚書陸麗為司徒鎮西將軍
杜元寳為司空麗以迎立之功受心膂之寄朝臣無出
其右者(朝直遥/翻下同)賜爵平原王麗辭曰陛下國之正統(世/嫡)
(皇孫故/曰正紈)當承基緒效順奉迎臣子常職不敢慆天之功
(慆義與叨/同貪也)以干大賞再三不受魏主不許麗曰臣父奉
事先朝忠勤著效(陸俟事世祖威行/北鎮功著闗中)今年逼桑榆(桑榆/晚景)
(也/)願以臣爵授之帝曰朕為天下主豈不能使卿父子
為二王邪戊午進其父建業公俟爵為東平王(曰考異/  魏紀)
(曰戊申按上有丁巳下有癸亥/不當中有戊申葢戊午字誤耳)又命麗妻為妃復其子
孫(復方/目翻)麗力辭不受帝益嘉之以東安公劉尼為尚書
僕射西平公源賀為征北將軍並進爵為王帝班賜羣
臣謂源賀曰卿任意取之賀辭曰南北未賓府庫不可
虛也(謂魏南有宋北有柔然不可一日弛備/府庫所以供軍國之用不可虛於賞賜)固與之乃
取戎馬一匹(示欲宣力/於邉垂)髙宗之立也髙允預其謀陸麗
等皆受重賞而不及允允終身不言(髙允不言功其後/位遇隆厚天豈嗇)
(其報/也)甲子周忸坐事賜死時魏法深峻源賀奏謀反之
家男子十三以下本不預謀者宜免死没官從之　江
夏王義恭還朝(自盱眙還也夏戸/雅翻朝直遥翻)辛未以義恭為大將
軍南徐州刺史(欲以代始/興王濬也)録尚書如故　初魏入中原
(晉孝武帝太元二十一年魏伐燕至/安帝隆安二年克中山始得中原)用景初厯(景初厯/楊偉所)
(造曹魏明帝景/初元年行之)世祖克沮渠氏(見二百二十三卷/十六年沮子余翻)得趙
􁅬𤣥始厯(徧考字書無􁅬字以偏傍從匪從/文離而合之於上下讀如斐字)時人以為
宻是嵗始行之
　
　
　
　
　
　
　
　
　
　
　
　
　
　
　
　資治通鑑卷一百二十六
