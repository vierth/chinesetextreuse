
　資治通鑑卷二百二十三　宋　司馬光　撰
　　　　　　　　　　　　　　胡三省　音註
　唐紀三十九(始癸卯七月終乙巳十月凡二年零四/月起昭陽單閼七月盡旃䝉大荒落十)
　　(月凡二/年有奇)
　　代宗睿文孝武皇帝上之下
廣徳元年秋七月壬寅羣臣上尊號曰寳應元聖文武
孝皇帝(以楚州所獻十三寳為上/登極之符應也上時掌翻)壬子赦天下改元(方/改)
(元廣/德)諸將討史朝義者進官階加爵邑有差(將即/亮翻)冊回
紇可汗為頡咄登密施合俱錄英義建功毗伽可汗可
敦為娑墨光親麗華毗伽可敦(頡咄華言社稷𤼵用登/密施華言到竟合俱錄)
(華言婁羅娑墨華言得憐毗伽華言足意智紇下沒翻/可從刋入聲汗音寒頡奚結翻咄當沒翻伽求迦翻娑)
(蘇何/翻)左右殺以下皆加封賞(左殺封雄朔王右殺封寜/朔王胡禄都督封金河王)
(㧞覧將軍封静漢王諸/都督十一人並封國公)　戊辰楊綰上貢舉條目秀才
問經義二十條對策五道國子監舉人令博士薦於祭
酒祭酒試通者升之於省如鄉貢法(令力丁翻唐取士/之科由學館曰生)
(徒由州縣者曰鄉貢凡明經秀才俊士進士明於理體/為鄉里稱者縣考試州長重覆送之尚書省既至省皆)
(疏名列到結欵通保及所居始由户部集閲而闗於/禮部試之今楊綰所上國子監舉人略如鄉貢法)明
法委刑部考試(明法律/學也)或以為明經進士行之已久不
可遽改事雖不行識者是之　以僕固瑒為朔方行營
節度使　吐蕃入大震闗陷蘭廓河鄯洮岷秦成渭等
州盡取河西隴右之地(蘭廓秦渭等州即河西隴右之/地先已為吐蕃所陷史因其入)
(大震闗而備言之蘭州漢金城郡隋置蘭州因臯蘭山/為名廓州漢西平郡南界前凉以其地為湟河郡後魏)
(置洮河郡周建徳五年取河南地置廓州取廓清之義/為名河州漢枹罕縣前凉張駿分置河州鄯州漢破羌)
(允吾縣地唐平薛舉置鄯州洮州治漢洮陽城周保定/初置岷州秦臨洮縣地後魏大統十年置岷州以南有)
(岷山名秦州治成紀顯親川因魏晋舊州名成州古西/戎地後千畝戎姜氏居之又後為白馬氏國漢為武都)
(郡晉為仇池郡後魏改為南秦州西/魏改成州渭州治漢襄武縣後魏置)唐自武徳以來開
拓邊境地連西域皆置都督府州縣開元中置朔方隴
右河西安西北庭諸節度使以統之歲發山東丁壯為
戍卒繒帛為軍資開屯田供糗糧(繒慈陵翻/糗去久翻)設監牧畜
馬牛軍城戍邏萬里相望(畜吁玉翻/邏郎佐翻)及安祿山反邉兵
精銳者皆徴發入援謂之行營所留兵單弱胡虜稍蠶
食之數年間西北數十州相繼淪沒自鳯翔以西邠州
以北皆為左袵矣(史言唐所/以失河隴)　初僕固懐恩受詔與回
紇可汗相見於太原河東節度使辛雲京以可汗乃懐
恩壻恐其合謀襲軍府閉城自守亦不犒師(使疏吏翻/犒苦到翻)
及史朝義既平詔懐恩送可汗出塞往來過太原(朝直/遥翻)
(過古禾翻/又古臥翻)雲京亦閉城不與相聞懐恩怒具表其狀不
報懐恩將朔方兵數萬屯汾州使其子御史大夫瑒將
萬人屯榆次禆將李光逸等屯祁縣(將即亮翻下禆將/同又音如字禆彼)
(迷翻榆次祈皆/漢古縣属太原)李懐光等屯晉州張維嶽等屯沁州(沁/七)
(浸翻岳考異曰邠志作/張如  今從實錄唐厯)懐光本勃海靺鞨也(靺鞨音/末曷)姓
茹(茹音/如)為朔方將以功賜姓中使駱奉仙至太原雲京
厚結之為言懐恩與回紇連謀反狀已露(使疏吏翻/為于偽翻)奉
仙還過懐恩懐恩與飲於母前母數讓奉仙曰(還音旋/又音如)
(字數所/角翻)汝與吾兒約為兄弟今又親雲京何兩面也(唐/人)
(謂反覆者為兩面貞元以後劒南西山白狗等羌内附/賜牛糧治生業差賜官祿皆得世襲然隂附吐蕃世謂)
(之兩靣羌/此其證也)酒酣懐恩起舞奉仙贈以纒頭綵(唐人宴集/酒酣為人)
(舞當此禮者以綵物為贈謂之纒頭倡伎當筵舞者亦/有纒頭喝賜杜甫詩所謂舞罷錦纒頭者也酣戶甘翻)
懐恩欲酬之曰來日端午當更樂飲一日(樂音/洛)奉仙固
請行懐恩匿其馬奉仙謂左右曰朝來責我又匿我馬將
殺我也夜踰垣而走懐恩驚遽以其馬追還之八月癸未
奉仙至長安奏懐恩謀反(師考異曰實錄癸未懐恩旋/  次于汾州逗遛不進監軍)
(使駱奉仙以聞上以功高不之罪優詔慰勞之又曰懐/恩頓軍汾上監軍使駱奉仙因公宴言有所指懐恩已)
(萌二心肆口酬對奉仙不告而出乗傳上聞上以功高/容之叱奉仙出待懐恩如舊懐恩惮奉仙益不自安邠)
(志曰寳應二年河朔既平詔太原節度辛雲京及僕固/懐恩各以其軍送回紇還蕃既出晋闗辛公率其輕兵)
(先入太原懐恩怒其不告曰辛君有虞於我也回紇/至辛公館于城外致牛酒以犒之懐恩欲因回紇規)
(其城壁隂導回紇請觀佛寺辛公許之既入城見/羅兵於諸街蕃人大驚辟易而去今從舊懐恩傳)懐
恩亦具奏其狀請誅雲京奉仙上兩無所問優詔和解
之懐恩自以兵興以來(謂自祿山反朔方起兵/討之以至平賊時也)所在力
戰一門死王事者四十六人女嫁絶域(謂嫁回紇/可汗也)說諭
回紇(說式芮翻/紇下沒翻)再收兩京平定河南北功無與比而為
人搆陷憤怨殊深上書自訟以為臣昨奉詔送可汗歸
國傾竭家貲俾之上道行至山北(上時兩翻可從刋入/聲汗音寒懐恩屯汾)
(州謂太原之/地為山北)雲京奉仙閉城不出祗迎仍令潜行竊盗
回紇怨怒亟欲縱兵臣力為彌縫方得出塞雲京奉仙
恐臣先有奏論遂復妄稱設備(令力丁翻為于偽翻/復扶又翻下並同)與
李抱玉共相組織臣静而思之其罪有六昔同羅叛亂
臣為先帝掃清河曲一也臣男玢為同羅所虜得間亡
歸臣斬之以令衆士二也(二事並見二百十八卷肅宗/至徳元載玢悲巾翻間古莧)
(翻/)臣有二女逺嫁外夷為國和親蕩平冦敵三也臣與
男瑒不顧死亡為國効命四也河北新附節度使(謂田/承嗣)
(李寳臣李/懐仙等)皆握強兵臣撫綏以安反側五也臣說諭回
紇使赴急難天下既平送之歸國六也(說式芮翻/難乃旦翻)臣既
負六罪誠合萬誅惟當吞恨九泉銜寃千古復何訴哉
臣受恩深重夙夜思奉天顔(言欲入/朝也)但以來瑱受誅(瑱/它)
(甸翻事見/上卷正月)朝廷不示其罪諸道節度誰不疑懼近聞詔
追數人(唐人率謂召為追觀考/異所引諸家雜史可見)盡皆不至實畏中官讒
口虚受陛下誅夷豈惟羣臣不忠正為回邪在側(當時/君臣)
(情事誠如/懐恩之言)且臣前後所奏駱奉仙詞情非不摭實(摭之/實翻)
陛下竟無處置(處昌/吕翻)寵任彌深皆由同類比周(比毗/至翻)蒙
蔽聖聽竊聞四方遣人奏事陛下皆云與驃騎議之(驃/騎)
(謂程元振也驃匹/妙翻騎奇計翻)曾不委宰相可否或稽留數月不還
逺近益加疑阻(代宗省懐恩書至此豈不/為之動心邪曽才登翻)如臣朔方將
士功効最高為先帝中興主人乃陛下䝉塵故吏曽不
别加優奬反信讒嫉之詞子儀先已被猜臣今又遭詆
毁(將即亮翻/被皮義翻)弓藏鳥盡信匪虚言(古語云高鳥盡良弓/藏狡兎死走狗烹敵)
(國破謀臣亡言以今/事凖之非虗言也)陛下信其矯誣(矯託也託言/謀反以厚誣)何殊
指鹿為馬(引趙高事/以况諸閹)儻不納愚懇且貴因循臣實不敢
保家陛下豈能安國(懐恩心跡/於此可見)忠言利行(忠言逆耳利/於行古語也)
惟陛下圗之臣欲公然入朝(朝直遥/翻下同)恐將士留沮今託
廵晉絳於彼遷延乞陛下特遣一介至絳州問臣臣即
與之同發九月壬戍上遣裴遵慶詣懐恩諭㫖且察其
去就懐恩見遵慶抱其足號泣訴寃(號户/刀翻)遵慶為言聖
恩優厚諷令入朝懐恩許諾副將范志誠以為不可曰
公信其甘言入則為來瑱不復還矣明日懐恩見遵慶
以懼死為辭請令一子入朝志誠又以為不可遵慶乃
還(還音旋又/如字下同)御史大夫王翊使回紇還懐恩先與可汗
往來恐翊洩其事遂留之　吐蕃之入冦也邉將告急
程元振皆不以聞冬十月吐蕃冦涇州刺史髙暉以城
降之遂為之鄉導(降户江翻鄉讀曰嚮寕考異曰汾陽/家傳八月吐蕃次涇  州遣感激軍)
(使高暉禦之戰敗執暉九月至便橋實録十月庚午吐/蕃冦涇州辛未犯奉天武功按今邠州東去涇州三程)
(邠州南去奉天二程不應庚午寇邠州辛未已至奉天/盖史官據奏到日書之耳叚公家傳九月二十日吐蕃)
(寇涇原節度使高暉降之十一月一日陷邠州節度使/張藴琦棄城遁舊本紀九月己丑吐蕃寇涇州刺史髙)
(暉以城降因為吐蕃鄉導十月辛未犯京畿新本紀九/月乙丑涇州刺史高暉叛附於吐蕃十月庚午吐蕃陷)
(邠州辛未冦奉天武功今/月從實録而不取其日)引吐蕃深入過邠州上始聞
之辛未冦奉天武功京師震駭詔以雍王适為闗内元
帥郭子儀為副元帥出鎮咸陽以禦之子儀閒廢日久
(寳應元年八月郭子儀/自河東入朝遂留京師)部曲離散至是召募得二十騎
而行至咸陽吐蕃帥吐谷渾党項氐羌二十餘萬衆彌
漫數十里已自司竹園度渭(鳯翔府盩厔縣有司竹園/漢書王莽傳所謂霍鴻負)
(倚芒竹即此地也蘇軾曰盩厔有官/竹園臨水數十里不絶所謂司竹也)循山而東子儀使
判官中書舍人王延昌入奏請益兵程元振遏之竟不
召見(見賢/遍翻)癸酉渭北行營兵馬使吕月將將精卒二千
破吐蕃於盩厔之西(將將上如字/下即亮翻)乙亥吐蕃冦盩厔月
將復與力戰兵盡為虜所擒(復扶/又翻)上方治兵(治直/之翻)而吐
蕃已度便橋倉猝不知所為丙子出幸陜州(陜失/冉翻)官吏
藏竄六軍逃散郭子儀聞之遽自咸陽歸長安比至(比/必)
(利翻/及也)車駕已去上纔出苑門度滻水(按唐禁苑包大明/宫之北東距滻水)
(考雍錄長安志諸書禁苑東面/出滻水無其門盖出光泰門耳)射生將王獻忠擁四百
騎叛還長安(將即亮翻/騎奇計翻)脅豐王珙等十王西迎吐蕃(珙/𤣥)
(宗子音/居勇翻)遇子儀於開逺門内(開逺門長安城西/面兆頭第一門)子儀叱
之獻忠下馬謂子儀曰今主上東遷社稷無主令公身
為元帥(郭子儀為中書/令故稱爲令公)廢立在一言耳子儀未應珙越
次言曰公何不言子儀責譲之以兵援送行在丁丑車
駕至華州官吏奔散無復供擬(復扶/又翻)扈從將士不免凍
餒㑹觀軍容使魚朝恩將神策軍自陜來迎上乃幸朝
恩營(從才用翻將即亮翻使疏吏翻朝/直遥翻恩將音同上陜失冉翻)豐王珙見上於
潼闗上不之責退至幕中有不遜語羣臣奏請誅之乃
賜死戊寅吐蕃入長安髙暉與吐蕃大將馬重英等立
故邠王守禮之孫承宏為帝(珙居勇翻吐從暾入聲重/直龍翻邠直頻翻邠王守)
(禮章懐太/子之子)改元置百官以前翰林學士于可封等為相
吐蕃剽掠府庫市里焚閭舍長安中蕭然一空(相息亮/翻剽匹)
(妙翻/下同)苖晉卿病臥家遣人輿入廹脅之晉卿閉口不言
虜不敢殺於是六軍散者所在剽掠士民避亂皆入山
谷辛巳上至陜百官稍有至者郭子儀引三十騎自御
宿川循山而東(騎奇計翻三輔黄圗曰御宿川在長安/城南漢武帝為離宫别館禁禦人不得)
(往来游觀上宿其中故曰御宿程大昌曰/御宿川即樊川在萬年縣南二十五里)謂王延昌曰
六軍將士逃潰者多在商州今速往收之(商州治上洛/縣至京師二)
(百八十/一里)并發武闗防兵數日間北出藍田以向長安吐
蕃必遁過藍田遇元帥都虞侯臧希譲鳯翔節度使髙
昇得兵近千人(武闗在商州西北雍州藍田縣南吐従/暾入聲過古禾翻又古臥翻使疏吏翻)
(近其/靳翻)子儀與延昌謀曰潰兵至商州官吏必逃匿而人
亂使延昌自直徑入商州撫諭之諸將方縱兵暴掠聞
子儀至皆大喜聽命(將即/亮翻)子儀恐吐蕃逼乗輿留軍七
盤(杜佑曰七盤即王莽所謂繞霤之固南當荆楚者也/繞霤者言四面塞阨屈曲水回繞而霤今謂之七盤)
(十二䋫乗承正/翻吐從暾入聲)三日乃行比至商州(比必/利翻)行收兵并武
闗防兵合四千人軍勢稍振子儀乃泣諭將士以共雪
國恥取長安皆感激受約束子儀請太子賔客第五琦
為糧料使給軍食(將即亮翻糧料使主給行營軍/食我宋朝隨軍轉運使即其任)上賜
子儀詔恐吐蕃東出潼闗徴子儀詣行在子儀表稱臣
不收京城無以見陛下若出兵藍田虜必不敢東向上
許之鄜延節度判官叚秀實說節度使白孝徳引兵赴
難(上元元年置渭北鄜坊節度使領鄜坊丹延四州/治坊州吐從暾入聲潼音同說式芮翻難乃旦翻)孝
徳即日大舉南趣京畿(李嗣業自西域赴難於至徳之/初白孝德自鄜坊赴廣徳之難)
(皆叚秀實𤼵之其/忠義盖天性也)與蒲陜商華合勢進擊(陜失冉翻/華戶化翻)吐
蕃既立廣武王承宏欲掠城中士女百工整衆歸國子
儀使左羽林大將軍長孫全緒將二百騎出藍田觀虜
勢令第五琦攝京兆尹與之偕行又令寳應軍使張知
節將兵繼之(長知兩翻將即亮翻又音如字騎奇計翻/令力丁翻琦音奇上以射生軍入禁中清)
(難賜名寳應功臣故/射生軍亦號寳應軍)全緒至韓公堆晝則擊鼔張旗幟
夜則多然火以疑吐蕃前光禄卿殷仲卿聚衆近千人
保藍田與全緒相表裏帥二百餘騎直度滻水(近其靳/翻帥讀)
(曰率滻/音産)吐蕃懼百姓又紿之曰郭令公自商州將大軍
不知其數至矣(紿湯亥翻將即/亮翻又音如字)虜以為然稍稍引軍去
全緒又使射生將王甫入城隂結少年數百夜擊鼔大
呼於朱雀街(將即亮翻少始照翻呼火故翻唐太極宫/正南出朱雀門自朱雀門南出至明徳門)
(皆名朱/雀街)吐蕃惶駭庚寅悉衆遁去(曰考異曰舊吐蕃傳/  子儀帥部曲數百)
(人及其妻子僕從南入牛心谷駝馬車牛數百兩子儀/遲留未知所適行軍判官中書舍人王延昌監察御史)
(李蕚謂子儀曰令公身為元帥主上䝉塵於外今吐蕃/之勢日逼豈可懐安于谷中何不南趨商州漸赴行在)
(子儀遽從之延昌曰吐蕃知令公南行必分兵來逼若/當大路事即危矣不如取王山路而去出其不意子儀)
(又從之子儀之隊千餘人山谷束隘連延百餘里人不/得馳延昌與蕚恐狹徑被追前後不相救至倒廻口遂)
(與子儀别行踰絶澗登七盤趨于商州先是六軍將張/知節與麾下數百人自京城奔扵商州大掠避難朝官)
(士庶及居人資財己有日矣延昌與蕚既至說知節曰/將軍身掌禁兵軍敗而不赴行在又恣其下虜掠何所)
(歸乎今郭令公元帥也已欲至洛南將軍若整頓士卒/諭以禍福請令公來撫之圗收長安此則將軍非常之)
(功也知節大恱其時諸軍臧希讓高昇彭體盈李惟詵/等數人各有部曲家兵數十騎相次而至又從其計皆)
(相率為軍約不侵暴延昌留于軍中主約蕚以數騎往/迎子儀去洛南十餘里及之遂與子儀廻至商州諸將)
(大喜皆遵其約束吐蕃將入京師也前光祿卿殷仲卿/逃難而出至藍田紏合敗兵及諸驍勇願從者百餘人)
(南保藍田以拒吐蕃其衆漸振至於千人子儀既至商/州募人往探賊勢羽林將軍長孫全緒請行全緒至韓)
(公堆仲卿得官軍其勢益壯遂相為表裏仲卿帥二百/餘騎逰奕直度滻水吐蕃懼問百姓百姓皆紿之曰郭)
(令公大軍不知其數賊以為然遂抽軍而還汾陽家傳/曰公以三十騎循御宿川略山而東公西望國門涕不)
(自勝謂延昌曰為舍人計何以復國延昌歔欷不能對/公謂曰料諸將散卒必逃商於若速行伩合散卒兼武)
(闗兵數日之内却出藍田設疑兵為斾屯於韓公堆吐/蕃必懼我而退乃相與速驅之過藍田公與延昌議曰)
(散兵至商州必官吏不守則兵亂而人潰使延昌間道/中宿至商州果如所議延昌以公之言廵撫之亂乃止)
(潰乃復/今從之)高暉聞之帥麾下三百餘騎東走至潼闗守將
李日越擒而殺之(帥讀曰率將即亮翻下同德考異曰/新魚朝恩傳曰朝恩遣劉  信討斬)
(之今從/實錄)壬辰詔以元載判元帥行軍司馬以第五琦為
京兆尹癸巳以郭子儀為西京留守甲午子儀發商州
己亥以魚朝恩部將皇甫溫為陜州刺史周智光為華
州刺史(為周智光以華/州䟦扈張本)　驃騎大將軍判元帥行軍司
馬程元振專權自恣人畏之甚於李輔國諸將有大功
者元振皆忌嫉欲害之吐蕃入冦元振不以時奏致上
狼狽出幸上發詔徴諸道兵李光弼等皆忌元振居中
莫有至者中外咸切齒而莫敢發言太常博士栁伉上
疏(伉苦/浪翻)以為犬戎犯闗度隴不血刃而入京師劫宫闈
焚陵寢武士無一人力戰者此將帥叛陛下也陛下疏
元功委近習(疏與/疎同)日引月長以成大禍羣臣在廷無一
人犯顔回慮者此公卿叛陛下也陛下始出都百姓填
然奪府庫相殺戮此三輔叛陛下也自十月朔召諸道
兵盡四十日無隻輪入闗此四方叛陛下也内外離叛
陛下以今日之勢為安邪危邪若以為危豈得髙枕(枕/職)
(任/翻)不為天下討罪人乎(為于/偽翻)臣聞良醫療疾當病飲藥
藥不當病猶無益也陛下視今日之病何繇至此乎必
欲存宗廟社稷獨斬元振首馳告天下悉出内使𨽻諸
州(言悉出諸宦官𨽻諸州羈管也時/宦官皆為内諸司使故曰内使)持神策兵付大臣
(時魚朝恩/領神策軍)然後削尊號下詔引咎曰天下其許朕自新
改過宜即募士西赴朝廷若以朕惡不悛(悛丑/緣翻)則帝王
大器敢妨聖賢其聽天下所往如此而兵不至人不感
天下不服臣請闔門寸斬以謝陛下上以元振嘗有保
䕶功(保䕶事見上/卷寳應元年)十一月辛丑削元振官爵放歸田里
　王甫自稱京兆尹聚衆二千餘人署置官屬暴横長
安中(横户/孟翻)壬寅郭子儀至滻水西(郭子儀至滻水西則/已度滻水近京城矣)
甫按兵不出或謂子儀城不可入子儀不聽引三十騎
徐進使人傳呼召甫甫失據出迎拜伏子儀斬之(異考/  曰)
(實録云有武將王甫等誘長安惡少數百人集六街鼔/於朱雀街大鼔之吐蕃聞之震懾乗夜而遁汾陽家傳)
(曰射生將王撫猛而多力自稱御史大夫領五百騎二/千步卒兼補官屬以謀作亂甲午公𤼵商州冬十一月)
(壬寅公次滻水之右王撫知公之來也於城中堅列行/陣戈矛若林指揮其間按甲不出人勸公必不可入公)
(以三十騎徐進曽不少懼令傳呼王撫撫應聲伏烏合/之徒一時而潰邠志曰郭公屯商州十二月一日率諸)
(軍五萬餘人出藍田去城百里而軍城中相傳言大軍/將至西戎懼焉三日馬家小兒張小君李酒盞射生官)
(王甫等五百餘人夜半聚六街鼔入扵子城擂擊天門/街中仍分其衆建旗諸門吐蕃以為大軍夜至相帥遁)
(去小君使報郭公七日郭公全師入于京師繫小君酒/盞王甫等責之曰吾大軍未至汝設詐以畏吐蕃吐蕃)
(知之怒汝燔燒宫闕從容而去豈不由汝乎命斬之遂/以破賊收城聞舊子儀傳曰全緒遣禁軍舊將王甫入)
(長安隂結豪俠為内應一日齊擊鼔於朱雀街蕃軍惶/駭而去又曰射生將王甫自署為京兆尹聚兵二千人)
(擾亂京城子儀召撫殺之詔子儀權京城留守吐蕃傳/吐蕃餘衆尚在城軍將王撫及御史大夫王仲昇領兵)
(自苑中入椎鼔大呼仲卿之兵又入城吐蕃皆奔走若/如邠志所言是子儀殺撫而攘其功計子儀必不為也)
(子儀勲業今古推高凌準作書多攻其短疑有/宿嫌不可盡信今從汾陽家傳及子儀舊傳)其兵盡
散白孝徳與邠寜節度使張藴琦將兵屯畿縣(京兆府/管二十)
(縣萬年長安為赤/縣餘縣皆為畿縣)子儀召之入城京畿遂安　宦官廣
州市舶使吕太一發兵作亂(唐置市舶使於廣州以收/商舶之利時以宦者為之)
(舶音/白)節度使張休棄城奔端州(舊志廣州西至端/州二百四十里)太一
縱兵焚掠官軍討平之　吐蕃還至鳯翔節度使孫志
直閉城拒守吐蕃圍之數日鎮西節度使馬璘聞車駕
幸陜將精騎千餘自河西入赴難(難乃/旦翻)轉鬬至鳯翔值
吐蕃圍城璘帥衆持滿外向突入城中不解甲背城出
戰(帥讀曰率下/同背蒲妹翻)單騎先士卒奮擊俘斬千計而歸明日
虜復逼城請戰(先昔薦翻俘方/無翻復扶又翻)璘開懸門以待之(杜預/曰懸)
(門施於内城門按今邉城之門設扉以啟閉而懸門者/設於門闑之外常懸而不下寇至則下之以塞門以為)
(重閉/之固)虜引退曰此將軍不惜死宜避之遂去居於原㑹
成渭之地(原州高平郡㑹州㑹寜郡成州同/谷郡皆據河隴之勝以臨唐境)　十二月
丁亥車駕發陜州(陜失/冉翻)左丞顔真卿請上先謁陵廟然
後還宫元載不從真卿怒曰朝廷豈堪相公再壊邪(還/從)
(宣翻又音如字載祖亥翻又音如字/朝直遥翻相昔亮翻邪音耶懐音怪)載由是銜之甲午
上至長安郭子儀帥城中百官及諸軍迎於滻水東伏
地待罪上勞之曰用卿不早故及於此(銜其銜翻勞力/到翻滻音産)
　以魚朝恩為天下觀軍容宣慰處置使總禁兵權寵
無比(魚朝恩以陜州迎扈之勞過承權寄恩寵去程得/魚所謂去虺得虎也處昌吕翻使疏吏翻朝直遥)
(翻/)築城於鄠縣及中渭橋屯兵以備吐蕃以駱奉仙為鄠
縣築城使遂將其兵(鄠音户吐從暾入聲/將即亮翻又音如字)　乙未以
苖晉卿為太保裴遵慶為太子少傅並罷政事以宗正
卿李峴為黄門侍郎同平章事遵慶既去元載權益盛
以貨結内侍董秀使主書卓英倩潜與往來上意所屬
(主書省吏也峴戶/典翻屬之欲翻)載必先知之承意探微(探吐/南翻)言無不
合上以是益愛之英倩金州人也(金州安/康郡)　吐蕃既去
廣武王承宏逃匿草野上赦不誅丙申放之於華州(華/州)
(華隂郡去京師/一百八十里)　程元振既得罪歸三原聞上還宫衣
婦人服(還從宣翻又音/如字衣於既翻)私入長安復規任用京兆府擒
之以聞(復扶又翻規圗也服考異曰實錄如此仍云將/圗進取舊傳元振  縗麻于車中入京城以規)
(任用與御史大夫王仲昇飲酒為/御史所彈今從實錄参以舊傳)　吐蕃陷松維保三
州及雲山新築二城(松州交川郡以郡界有甘松嶺名/州開元二十八年以維州之定亷)
(置奉州雲山郡天寳八年徙治天保軍更曰天保郡是/年沒吐蕃至乾元元年嗣歸誠王董嘉俊以郡來歸始)
(更名保州又按天寳八年分定亷/置雲山縣時盖於縣新築二城也)西川節度使髙適不
能救於是劒南西山諸州亦入於吐蕃矣(使疏吏翻吐/從暾入聲)
二年春正月壬寅勑稱程元振變服潜行將圗不軌長
流溱州上念元振之功(復念其保/䕶之功也)尋復令於江陵安置
(復扶又翻溱緇詵翻溱州治榮懿縣貞觀開山洞所置/也江陵府上元置府又置南都則善地也令力丁翻)
　癸卯合劒南東西川為一道以黃門侍郎嚴武為節
度使(分劒南為東西川見二百二十卷肅宗至徳元載/  考異曰舊傳武為京兆少尹以史思明阻兵不)
(之官出為綿州刺史遷東川節度使上皇誥兩川合為/一道拜武劒南節度使新傳武為少尹坐房琯貶巴州)
(久之遷東川餘同舊傳按思明阻兵河洛京兆少尹何/妨之官此年始合東西川為一道豈上皇誥所合新舊)
(傳皆/誤)　丙午遣檢校刑部尚書顔真卿宣慰朔方行營
上之在陜也顔真卿請奉詔召僕固懐恩上不許(校古/孝翻)
(尚辰羊翻/陜失冉翻)至是上命真卿說諭懐恩入朝對曰陛下在
陜臣往以忠義責之使之赴難(說式芮翻朝直/遥翻難乃旦翻)彼猶有
可來之理今陛下還宫(還從宣翻/又音如字)彼進不成勤王退不
能釋衆召之庸肯至乎且言懐恩反者獨辛雲京駱奉
仙李抱玉魚朝恩四人耳(朝直/遥翻)自餘羣臣皆言其枉陛
下不若以郭子儀代懐恩可不戰而服也時汾州别駕
李抱真抱玉之從父弟也(從才/用翻)知懐恩有異志脫身歸
京師上方以懐恩為憂召見抱真問計對曰此不足憂
也朔方將士思郭子儀如子弟之思父兄懐恩欺其衆
云郭子儀已為魚朝恩所殺衆信之故為其用耳(將即/亮翻)
(朝直/遥翻)陛下誠以子儀領朔方彼皆不召而來耳上然之
　甲寅禮儀使杜鴻漸(唐㑹要曰髙祖禪代之際温大/雅與竇威陳叔達参定禮儀自)
(後至開元初参定禮儀者並不入銜無由檢校開元九/年韋縚除國子司業仍知太常禮儀事自此至二十三)
(年凡四改官至太常卿並帯知禮儀事至天寳九載/始置禮儀使以太子左庶子韋述為之使疏史翻)奏
自今祀圎丘方丘請以太祖配祈榖以髙祖配太雩以
太宗配明堂以肅宗配從之(唐制冬至祀圎丘夏至祀/方丘孟春祈榖孟夏雩祀)
(李秋大享明堂以肅/宗配嚴父之義也)　乙卯立雍王适為皇太子(雍於/用翻)
(适古/活翻)　吐蕃之入長安也諸軍亡卒及鄉曲無賴子弟
相聚為盗吐蕃既去猶竄伏南山子午等五谷(吐從暾/入聲長)
(安之南山西接岐州界東抵虢州界其谷之大/者有五子午谷斜谷駱谷藍田谷衡嶺谷也)所在為
患丁巳以太子賔客薛景仙為南山五谷防禦使以討
之　魏博節度使田承嗣奏名所管曰天雄軍從之(使/疏)
(吏翻嗣/祥吏翻)　僕固懐恩既不為朝廷所用遂與河東都將
李竭誠潜謀取太原(朝直遥翻將即亮翻/都將都知兵馬使)辛雲京覺之
殺竭誠乗城設備懐恩使其子瑒將兵攻之雲京出與
戰瑒大敗而還遂引兵圍榆次(去年七月懐恩使瑒屯/榆次瑒音暢又雉杏翻)
(還從宣翻/又音如字)上謂郭子儀曰懐恩父子負朕實深(代宗心/事惟與)
(子儀/言之)聞朔方將士思公如枯旱之望雨公為朕鎮撫河
東(為于/偽翻)汾上之師必不為變(汾上謂汾州時/朔方軍多在焉)戊午以子
儀為闗内河東副元帥河中節度等使懐恩將士聞之
皆曰吾輩從懐恩為不義何面目見汾陽王(帥所/類翻)　癸
亥以劉晏為太子賔客李峴為詹事並罷政事晏坐與
程元振交通元振獲罪峴有力焉由是為宦官所疾(李/峴)
(相肅宗不為李輔國所容宦官/之媢疾非一日矣峴户典翻)故與晏皆罷以右散騎
常侍王縉為黃門侍郎太常卿杜鴻漸為兵部侍郎並
同平章事(散昔亶翻騎奇寄翻縉音晋為/王縉黨附元載與之俱誅張本)　丁卯以郭
子儀為朔方節度大使二月子儀至河中雲南子弟萬
人戍河中將貪卒暴為一府患子儀斬十四人杖三十
人府中遂安　癸酉上朝獻太清宫(太清宫𤣥宗所/建朝音直遥翻)甲
戍享太廟乙亥祀昊天上帝於圜丘　僕固瑒圍榆次
旬餘不㧞遣使急發祁縣兵李光逸盡與之(李光逸屯/祁縣事始)
(上年/七月)士卒未食行不能前十將白玉焦暉以鳴鏑射其
後者(後者行不能及衆者也射/而亦翻下乃射射之同)軍士曰將軍何乃射人
玉曰今從人反終不免死死一也射之何傷(白玉焦暉/欲殺瑒先)
(激其/衆)至榆次瑒責其遲胡人曰我乗馬(乗音/承)乃漢卒不
行耳瑒捶漢卒卒皆怨怒曰節度使黨胡人其夕焦暉
白玉帥衆攻瑒殺之(帥讀/曰率)僕固懐恩聞之入告其母母
曰吾語汝勿反(語牛/倨翻)國家待汝不薄今衆心既變禍必
及我將如之何懐恩不對再拜而出母提刀逐之曰吾
為國家殺此賊(為于/偽翻)取其心以謝三軍懐恩疾走得免
遂與麾下三百度河北走(自汾州西度河/投北趣靈州)時朔方將渾
釋之守靈州懐恩檄至云全軍歸鎮釋之曰不然此必
衆潰矣將拒之其甥張韶曰彼或翻然改圗以衆歸鎮
何可不納也釋之疑未决懐恩行速先候者而至(先昔/薦翻)
釋之不得已納之張韶以其謀告懐恩懐恩以韶為間
殺釋之而收其軍(史言渾釋之以臨事/不决自禍間古莧翻)使韶主之既而
曰釋之舅也彼尚負之安有忠於我哉他日以事杖之
折其脛置於彌峩城而死(張韶之死宜矣折而設翻/脛音胡定翻脛脚莖也)都
虞侯張維嶽在沁州聞懐恩去乗傳至汾州(傳張戀翻/驛馬也)
撫定其衆殺焦暉白玉而竊其功以告郭子儀子儀使
牙官盧諒至汾州(節鎮州府皆有牙官行官牙官給牙/前驅使行官使之行役出四方自五)
(季以後詬詈武/臣率曰牙官)維嶽賂諒使實其言子儀奏維嶽殺瑒
(還考異曰汾陽家傳曰開府盧昴公先使汾州慰諭及/  惡不比於己者好賂於己者公捶殺之邠志曰郭公)
(使牙官盧諒之軍如岳賂諒使信其言郭公以如岳殺/瑒聞詔優之諸將云云郭公乃理諒罪棒殺之今参考)
(二書諒職/名從邠志)傳首詣闕羣臣入賀上惨然不恱曰朕信不
及人致勲臣顛越深用為愧又何賀焉命輦懐恩母至
長安給待優厚月餘以壽終(史言夀終明/非殺之也)以禮葬之功
臣皆感歎戊寅郭子儀如汾州(年考異曰實錄廣德元/  十二月丁酉僕固瑒)
(為帳下張維嶽所殺以其衆歸郭子儀懐恩聞之棄營/脫身遁走北蕃按朔方兵所以不附僕固氏者以子儀)
(為之帥也縦不在子儀領朔方節度使之後亦當在領/河東副元帥之後而實録二年正月丁卯子儀為朔方)
(節度使汾陽家傳二年正月子儀充河東副元帥河中/節度使癸亥代宗三殿宴送二十六日𤼵上都二月至)
(河中兼朔方節度大使戊寅往汾州甲申還至河中邠/志二年正月二十日詔郭公加河中節度河東副元帥)
(二十九日加朔方節度二月僕固瑒帥軍攻榆次逾甸/不㧞云云然則瑒死决不在去年十二月今因子儀如)
(汾州并/言之)懐恩之衆悉歸之咸鼔舞涕泣喜其來而悲其
晩也(卒如顔真卿/李抱真之言)子儀知盧諒之詐杖殺之上以李抱
真言有騐遷殿中少監　上之幸陜也李光弼竟遷延
不至上恐遂成嫌隙其母在河中數遣中使存問之(數/所)
(角/翻)吐蕃退除光弼東都留守以察其去就光弼辭以就
江淮糧運引兵歸徐州上迎其母至長安厚加供給使
其弟光進掌禁兵遇之加厚(皆所以懐/來光弼)　自䘮亂以來
(䘮息/浪翻)汴水堙廢漕運者自江漢抵梁洋迂險勞費(自安/祿山)
(作亂闗洛路阻漕運泝江入/漢抵梁洋故汴渠堙廢不治)三月已酉以太子賔客劉
晏為河南江淮以東轉運使議開汴水庚戍又命晏與
諸道節度使均節賦役聽便宜行畢以聞時兵火之後
中外艱食關中米斗千錢百姓挼穗以給禁軍(挼奴/禾翻)宫
厨無兼時之積(宫厨所以奉上/及宫中食膳)晏乃疏浚汴水遺元載
書具陳漕運利病(時元載為相故遺書/言漕運事遺唯季翻)令中外相應自
是每歲運米數十萬石以給闗中唐世推漕運之能者
推晏為首後來者皆遵其法度云　甲子盛王琦薨(琦/𤣥)
(宗子/也)　党項冦同州郭子儀使開府儀同三司李國臣
擊之曰虜得間則出掠(間古/莧翻)官軍至則逃入山宜使嬴
師居前以誘之勁騎居後以覆之國臣與戰於澄城北
(澄城春秋左傳北徴之地漢為徴縣属馮翊音澄後魏/為澄城縣并置澄城郡隋廢郡存縣唐属同州九域志)
(縣在州北/九十里)大破之斬首捕虜千餘人　夏五月癸丑初
行五紀厯(寳應元年六月望戊夜月蝕三之一官厯加/時在日出後有交不署蝕代宗以至徳厯不)
(與天合詔司天臺官属郭獻之等復用麟徳元紀更立/歳差增損遲疾交㑹及五星差數以寫大衍舊術上元)
(七曜起虗四度帝為/製序題曰五紀厯)　庚申禮部侍郎楊綰奏歲貢孝
弟力田無實狀及童子科皆僥倖悉罷之(孝弟力田之/科始於漢)
　郭子儀以安史昔據洛陽故諸道置節度使以制其
要衝今大盗已平而所在聚兵耗蠧百姓表請罷之仍
自河中為始(子儀時鎮河中表光罷河中節度以示諸/鎮君子惜其有安國家尊朝廷之心而時)
(君不能盡/用之也)六月勑罷河中節度及耀徳軍(乾元二年置/耀徳軍於河)
(中/)子儀復請罷闗内副元帥(復扶又翻/下衆復同)不許　僕固懐
恩至靈武收合散亡其衆復振上厚撫其家癸未下詔
稱其勲勞著於帝室及於天下疑隙之端起自羣小察
其深𠂻本無它志君臣之義情實如初但以河北既平
朔方已有所屬宜解河北副元帥朔方節度等使(優詔/解其)
(職任使河北諸帥不復禀其/約束朔方將士心歸子儀)其太保兼中書令大寜郡
王如故但當詣闕更勿有疑懐恩竟不從　秋七月庚
子稅天下青苖錢以給百官俸(乾元以來天下用兵京/司百寮俸錢減耗上即)
(位推恩庶寮下議公卿或言稅畝有苖者公私咸濟乃/分遣憲官稅天下地青苖錢充百司課料宋白曰大厯)
(五年五月詔京兆府應徴青苖地頭錢等承前青苖錢/每畝徴十五文地頭錢每畝徴二十五文自今以後宜)
(一切以青苖錢為名每畆減五文徴三十五文随徵/夏稅時據數徴納八年每畝率十五文俸方用翻)
太尉兼侍中河南副元帥臨淮武穆王李光弼治軍嚴整
(冶直/之翻)指顧號令諸將莫敢仰視謀定而後戰能以少制
衆與郭子儀齊名及在徐州擁兵不朝諸將田神功等
不復禀畏(少始照翻復扶又翻李光弼處危疑之地其/迹若無君者而諸將亦不復禀畏光弼節義)
(天下之大義/非虚語也)光弼愧恨成疾己酉薨(史言李光弼不/能以功名自終)八
月丙寅以王縉代光弼都綂河南淮西山南東道諸行
營(統他綜翻/俗從上聲)　郭子儀自河中入朝㑹涇原奏僕固懐
恩引回紇吐蕃十萬衆將入冦(朝直遥翻紇下沒翻吐/從暾入聲  考異曰舊)
(子儀傳云數十萬衆懐恩傳云誘吐/蕃十萬衆按汾陽家傳實不過十萬)京師震駭詔子儀
帥諸將出鎮奉天(帥讀曰率奉天縣属京兆宋白曰本/醴泉縣地武后分置奉天縣以奉乾)
(陵在京兆西/北百五十里)上召問方略對曰懐恩無能為也上曰何
故對曰懐恩勇而少恩(少詩/沼翻)士心不附所以能入冦者
因思歸之士耳(以此觀之則懐恩將/士盖有闗内河東人)懐恩本臣偏禆(禆/頻)
(眉/翻)其麾下皆臣部曲必不忍以鋒刅相向以此知其無
能為也辛巳子儀發赴奉天　甲午加王縉東都留守
(縉音晋守/式又翻)　河中尹兼節度副使崔㝢(使疏吏翻㝢于/矩翻  考異曰)
(五月已罷河中節度今猶/有副使者盖言其前官也)發鎮兵西禦吐蕃為法不一
九月丙申鎮兵作亂掠官府及居民終夕乃定(吐從暾/入聲)
　丙午加河東節度使辛雲京同平章事　辛亥以郭
子儀充北道邠寜涇原河西以來通和吐蕃使以陳鄭
澤潞節度使李抱玉充南道通和吐蕃使(託通和以緩/吐蕃之兵吐)
(從暾/入聲)子儀聞吐蕃逼邠州甲寅遣其子朔方兵馬使晞
將兵萬人救之(邠卑旻翻將即/亮翻又音如字)　己未劒南節度使嚴
武破吐蕃七萬衆㧞當狗城(當狗城當白狗羌/之路故以名城)　闗中
蟲蝗霖雨米斗千餘錢　僕固懐恩前軍至宜禄郭子
儀使右兵馬使李國臣將兵為郭晞後繼邠寜節度使
白孝徳敗吐蕃于宜禄(將即亮翻又音如字領也敗補/賣翻  考異曰實錄癸巳孝徳)
(敗吐蕃一千餘衆於宜祿生擒蕃將數人按汾陽家傳/二十六日賊先軍次宜祿然則前八日孝徳豈得已敗)
(吐蕃於宜祿/乎實錄誤也)冬十月懐恩引回紇吐蕃至邠州白孝徳
郭晞閉城拒守(實考異曰汾陽家傳晞屢破吐蕃今從/  錄舊子儀傳曰虜寇邠州子儀在涇)
(陽子儀令長男朔方兵馬使曜率師拒之與孝德閉城/拒守按實錄及晞傳皆云晞拒懐恩破之子儀傳云曜)
(誤/也)　庚午嚴武㧞吐蕃鹽川城(鹽川城在當狗城西北/維州舊有鹽溪縣永徽)
(初省入保/州定亷縣)　僕固懐恩與回紇吐蕃進逼奉天京師戒
嚴諸將請戰郭子儀不許曰虜深入吾地利於速戰吾
堅壁以待之彼以我為怯必不戒乃可破也若遽戰而
不利則衆心離矣敢言戰者斬辛未夜子儀出陳於乾
陵之南(陳讀/曰陣)壬申未明虜衆大至虜始以子儀為無備
欲襲之忽見大軍驚愕遂不戰而退子儀使禆將李懐
光等將五千騎追虜至麻亭而還虜至邠州丁丑攻之
不克乙酉虜涉涇而遁(晞考異曰實錄十月辛未夜郭/  遣馬步三千人於邠州西斬)
(賊營殺千餘人生擒八十三人俘大將四人十一月乙/未懐恩及吐蕃等自潰京師解嚴汾陽家傳曰十月七)
(日公誓師曰明日有寇爾其備之及夜出兵數萬陣于/西門之外廣布旗幟如十萬軍未曙懐恩吐蕃回紇吐)
(渾等已陣於乾陵北長二十里懐恩等初謂無備欲襲/之既見陣兩蕃大駭不敢戰而懐恩頃為公所馭懾公)
(之威又遁初軍中偶語夜中出兵與鬼闘耳及未曙寇/已至矣軍中所以服公之先知也賊至於邠州營于北)
(原十三日攻其東門不剋十四日横陣於南原請戰晞/等與之連戰大破之追奔數十里二十一日涉涇而還)
(邠志懐恩寇邠涇十七日衆度邠州郭晞率衆禦之戰/于邠郭我師敗之懐恩覆其陣泣曰此等昔為我兒我)
(教其射反為它人致死於我惜哉明日引軍南出舊郭/晞傳曰懐恩誘虜再寇邠州陣于涇北晞乗其半濟而)
(擊之大破獯虜斬首五千級連戰皆㨗吐蕃傳曰郭鋒/於邠州西三十里令精騎斫懐恩營破五千衆斬首千)
(餘級生擒八十五人降其大將四人諸書載邠寜/戰守勝敗事各不同今從汾陽家傳以實録参之)　懐
恩之南冦也河西節度使楊志烈發卒五千謂監軍柏
文達曰河西銳卒盡於此矣君將之以攻靈武(使疏吏/翻監古)
(銜翻將即亮翻/下同又音如字)則懐恩有返顧之慮此亦救京師之一
奇也文達遂將衆擊摧砂堡靈武縣皆下之(摧砂堡在/原州西北)
(靈武後周置建安縣後又置厯城郡隋開皇三年廢郡/十八年改建安為廣閏仁夀九年又改曰靈武属涇州)
進攻靈州懐恩聞之自永夀遽歸(宋白曰永夀縣属邠/州武德元年於永壽)
(原置縣因/原立名)使蕃渾二千騎夜襲文達大破之士卒死者
殆半文達將餘衆歸凉州哭而入志烈迎之曰此行有
安京室之功卒死何傷士卒怨其言未幾(幾居/豈翻)吐蕃圍
涼州士卒不為用志烈奔甘州為沙陀所殺(舊志凉州/西北至甘)
(州六/百里)沙陀姓朱耶世居沙陀磧因以為名(沙陀始/見于此)　十
一月丁未郭子儀自行營入朝郭晞在邠州縱士卒為
暴節度使白孝徳患之以子儀故不敢言涇州刺史叚
秀實自請補都虞候(虞候古候奄之職虞/防虞也候候望也)孝徳從之既
署一月晞軍士十七人入市取酒以刅刺酒翁(酒翁釀/酒者也)
(今人呼為酒大/工刺七亦翻)壊釀器(壊古/聵翻)秀實列卒取十七人首注
槊上植市門(植直吏翻又時力翻公考異曰此出栁宗/元叚太尉逸事狀叚  家傳曰廣徳二年)
(正月白孝徳授邠寜節度使七月大軍西還頗有俘掠/又以邠土經寇未暇耕耘乃謀頓軍奉天取給畿内時)
(倉廪匱竭史人潜竄軍士公行𤼵掘兼施捶訊閭里怨/苦逺近彰聞孝徳知之力不能制公戲謂賔朋曰若使)
(余為軍候不令至是行軍司馬王稷以其言啟於白孝/德即日以公為都虞候兼權知奉天縣事浹旬而軍不)
(犯禁逾月而路不拾遺永泰元年孝徳奉詔歸邠州表/公進封張掖郡王北庭行軍邠寜都虞侯據實錄時晞)
(官為左常侍宗元云尚書誤也又按實錄廣徳二年十/月吐蕃寇邠州孝徳晞閉城拒守汾陽家傳其年九月)
(公使陳回光與孝德議邉事於汾州則孝徳不以永泰/元年始歸汾州陳翃誤也逸事狀又云先是太尉在涇)
(州為營田官涇大將焦令諶取人田自占數十頃給輿/農曰且熟歸我半是歲大旱野無草農以告諶曰我知)
(人數而已不知旱也督責益急且飢死無以償即告太/尉太尉判狀辭甚巽使人求諭諶諶盛怒召農者曰我)
(畏叚某耶何敢言我取判鋪背上以大杖擊二十垂死/輿來庭中太尉大泣曰乃我困汝即自取水冼去血裂)
(裳衣瘡手注善藥旦夕自哺農者然後食取騎馬賣市/榖代償使勿知淮西寓軍帥尹少榮剛直士也入見諶)
(大罵曰汝誠人邪涇州野如赭人且飢死而必得榖又/用大杖擊無罪者叚公仁信大人也而汝不知敬今叚)
(公唯一馬賤賣市榖入汝又取不恥凡為人傲天災犯/大人擊無罪者又取仁者榖使主人出無馬汝將何以)
(視天地尚不愧奴𨽻耶諶雖暴抗然聞言則大愧流汗/不能食曰吾終不可以見叚公一昔自恨死按叚公别)
(傳大厯八年焦令諶猶存盖宗/元得於傳聞其實令諶不死也)晞一營大譟盡甲孝徳
震恐召秀實曰奈何秀實曰無傷也請往解之孝徳使
數十人從行秀實盡辭去選老躄者一人(譟則竈翻躄/俾亦翻跛之)
(甚者/也)持馬至晞門下甲者出秀實笑且入曰殺一老卒
何甲也吾戴吾頭來矣(老卒秀實自謂也言戴/頭而來聽其斬之也)甲者愕
因諭曰常侍負若屬邪(邪音耶晞時帶左/散騎常侍故稱之)副元帥負若
屬邪(副元帥謂子/儀帥所類翻)奈何欲以亂敗郭氏(敗補/賣翻)晞出秀實
讓之曰副元帥勲塞天地(塞昔/則翻)當念始終今常侍恣卒
為暴行且致亂亂則罪及副元帥亂由常侍出然則郭
氏功名其存者幾何(幾居/豈翻)言未畢晞再拜曰公幸教晞
以道(句/斷)恩甚大敢不從命顧叱左右皆解甲散還火伍
中敢譁者死(還從宣翻又音如字唐制/兵五人為伍十人為火)秀實因留宿軍
中晞通夕不解衣戒候卒擊柝衛秀實旦俱至孝徳所
謝不能(句/斷)請改(請改/過也)邠州由是無患　五谷防禦使薛
景仙討南山羣盗連月不克上命李抱玉討之賊帥高
玉最強抱玉遣兵馬使李崇客將四百騎自洋州入襲
之於桃虢川大破之玉走成固(使疎吏翻騎奇計翻洋/音祥又如字走音奏將)
(即亮翻又如字洋州古成固縣唐/志洋州治興道縣即古成固地)庚申山南西道節度
使張獻誠擒玉獻之餘盗皆平　十二月乙丑加郭子
儀尚書令子儀以為自太宗為此官累聖不復置(復扶/又翻)
近皇太子亦嘗為之非微臣所宜當固辭不受還鎮河
中　是歲户部奏户二百九十餘萬口一千六百九十
餘萬(史言喪亂之後戶口/減於承平什七八)　上遣于闐王勝還國勝固
請留宿衛以國授其弟曜(勝令弟曜攝國自將兵入援/見二百十九卷至德元載闐)
(徒賢翻又/徒見翻)上許之加勝開府儀同三司賜爵武都王
永泰元年春正月癸卯朔改元赦天下　戊申加陳鄭
澤潞節度使李抱玉鳯翔隴右節度使(李抱玉時以陳/鄭澤潞行營兵)
(屯京西故加鳯/翔隴右節度使)以其從弟殿中少監抱真為澤潞節度
副使(從才用翻/少始照翻)抱真以山東有變上黨為兵衝而荒亂
之餘土瘠民困無以贍軍乃籍民每三丁選一壯者免
其租徭給弓矢使農隙習戰歲暮都試(史炤曰謂摠閲/試習武備也霍)
(光傳都肄郎孟康曰都試也漢/制郡國以八月都試閱武備)行其賞罰比三年得精
兵二萬(比必利/翻及也)既不費廪給府庫充實遂雄視山東由
是天下稱澤潞步兵為諸道最(為李抱真以澤潞/兵横制諸叛張本)　二
月戊寅党項冦富平焚定陵殿(党底朗翻定陵中宗陵/也在雍州富平縣西北)
(凡陵有寢有殿/後曰寢前曰殿)　庚辰儀王璲薨(璲𤣥宗子/也音遂)　三月壬
辰朔命左僕射装冕右僕射郭英乂等文武之臣十三
人於集賢殿待制(水徽中命𢎞文館學士二人日待制/於武徳殿西門文明元年詔京官五)
(品以上清官日一人待制於章善明福門先天末又命/朝集使六品以上二人随仗待制時勲臣罷節制無職)
(事令待制於集賢殿門宋白曰是年詔左僕射裴冕右/僕射郭英乂太子少傳裴遵慶檢校太子少保兼御史)
(大夫元志直太子詹事兼御史大夫臧希讓左散騎常/侍暢璀檢校刑部尚書王昂髙昇檢校工部尚書知省)
(事崔涣吏部侍郎李季師王延昌禮部侍郎賈至涇王/傳吴令瑶集賢待制以勲臣罷節制無職事乃於禁門)
(書院待制間以/文儒寵之也)左拾遺洛陽獨孤及上疏曰陛下召冕
等待制以備詢問此五帝盛徳也(上時掌翻/疏所句翻)頃者陛下
雖容其直而不録其言有容下之名無聽諫之實遂使
諫者稍稍鉗口飽食相招為禄仕此忠鯁之人所以竊
歎而臣亦恥之今師興不息十年矣(鉗其亷翻𤣥宗天/寳十四年安禄山)
(反至是/十年)人之生産空於杼軸擁兵者第館亘街陌奴婢
厭酒肉而貧人羸餓就役剥膚及髄長安城中白晝椎
剽(羸倫為翻椎直/追翻剽匹妙翻)吏不敢詰官亂職廢將墮卒暴百揆
隳刺如沸粥紛麻(唐虞有百揆之官孔安國曰揆度也/度百事摠百官此所謂百揆盖言百)
(官之事也詰去吉翻/將即亮翻刺來達翻)民不敢訴於有司有司不敢聞於
陛下茹毒飲痛窮而無告陛下不以此時思所以救之
之術臣實懼焉今天下惟朔方隴西有吐蕃僕固之虞
邠涇鳯翔之兵足以當之矣自此而往東洎海南至畨
禺(吐從暾入聲邠卑巾翻/洎其計翻畨禺音潘愚)西盡巴蜀無鼠竊之盗而兵
不為解(為于/偽翻)傾天下之貨竭天下之榖以給不用之軍
臣不知其故假令居安思危自可扼要害之地俾置屯
禦(令力丁翻/扼與阨同)悉休其餘以糧儲屝屨之資(屝扶沸翻草/僑也黄帝臣)
(於則/所造)充疲人貢賦歲可減國租之半陛下豈可持疑於
改作使率土之患日甚一日乎上不能用　丙午以李
抱玉同平章事鎮鳯翔如故　庚戍吐蕃遣使請和詔
元載杜鴻漸與盟於興唐寺(程大昌曰安國寺在朱雀/街東第四街之長樂坊興)
(唐寺别在向南一坊開元八年造㑹要興唐寺在大寜/坊神龍元年太平公主為天后立為㒺極寺開元二十)
(年改為興唐寺使疏吏/翻載祖亥翻又音如字)上問郭子儀吐蕃請盟何如對
曰吐蕃利我不虞若不虞而來國不可守矣(不虞猶/不備也)乃
相繼遣河中兵戍奉天又遣兵廵涇原以覘之(覘丑廉/翻又丑)
(艶/翻)　是春不雨米斗千錢　夏四月丁丑命御史大夫
王翊充諸道稅錢使河東道租庸鹽鐵使裴諝入奏事
(諝私/吕翻)上問𣙜酤之利歲入幾何諝久之不對上復問之
(復扶/又翻)對曰臣自河東來所過見菽粟未種農夫愁怨臣
以為陛下見臣必先問人之疾苦乃責臣以營利臣是
以未敢對也上謝之拜左司郎中諝寛之子也(裴寛事/𤣥宗)
　辛卯劒南節度使嚴武薨武三鎮劒南(按至徳二載/收長安以武)
(為劒南東川節度使上皇誥以劒南兩川合為一道拜/武成都尹充劒南節度使既召入朝去年復以武鎮劒)
(南凡再鎮劍南前後三受命耳廣徳二年考異謂東西/川非上皇誥所合者盖至徳二載分劍南為東西川是)
(年上皇還京師則合東西川為一道必非上皇誥通鑑/乾元元年書嚴武貶巴州寳應元年書以兵部侍郎嚴)
(武為西川節度使廣德二年書合東西川以黄門侍郎/嚴武為節度使據通鑑所書武盖再鎮劍南今曰三鎮)
(劒南則是先嘗除東川乃可言三通鑑既不取新舊二/書宜不書除東川一節然言武三鎮劒南更須博考按)
(下卷書武用崔旰事亦只再鎮劒南耳唐書盖/因杜甫詩有主恩前後三持節之語致有此誤)厚賦歛
以窮奢侈梓州刺史章彛小不副意召而杖殺之然吐
蕃畏之不敢犯其境母數戒其驕暴(歛力贍翻吐從暾/入聲數所角翻)
武不從及死母曰吾今始免為官婢矣(言武驕暴以悖/逆致罪禍必及)
(母今其死/乃知免)　五月癸丑以右僕射郭英乂為劒南節度
使(為郭英乂為崔旰所殺張/本射寅謝翻使疏吏翻)畿内麥稔京兆尹第五琦
請稅百姓田十畝收其一曰此古什一之法也(史言第/五琦傅)
(㑹古法以欺/君琦音奇)上從之　平盧節度使侯希逸鎮淄青(侯/希)
(逸鎮淄青始上卷上元/二年使疏吏翻下同)好游畋營塔寺(好呼/到翻)軍州苦之
兵馬使(使疏/吏翻)李懐玉得衆心希逸忌之因事解其軍職
希逸與巫宿於城外軍士閉門不納奉懐玉為帥希逸
奔滑州上表待罪(帥所/類翻)詔赦之召還京師(還從宣翻/又音如字)秋
七月壬辰以鄭王邈為平盧淄青節度大使(邈皇/子也)以懐
玉知留後賜名正已時承徳節度使李寳臣魏博節度使
田承嗣相衛節度使薛嵩盧龍節度使李懐仙收安史
餘黨各擁勁卒數萬治兵完城(相昔亮翻嗣祥/史翻治直之翻)自署文
武將吏不供貢賦與山南東道節度使梁崇義及正已
皆結為昏姻互相表裏朝廷專事姑息不能復制雖名
藩臣羈縻而已(史因李正已逐侯希逸究言藩鎮之/横復扶又翻將即亮翻朝直遥翻)
甲午以上女昇平公主嫁郭子儀之子曖(曖烏/代翻)　太子
母沈氏呉興人也(呉興/湖州)安禄山之陷長安也(見二百十/八卷肅宗)
(至徳/元載)掠送洛陽宫上克洛陽(見二百二十一/卷乾元二年)見之未及
迎歸長安㑹史思明再陷洛陽(見一百二十一/卷乾元二年)遂失所
在上即位遣使散求之不獲己亥夀州崇善寺尼廣澄
詐稱太子母按騐乃故少陽院乳母也(大明宫有少陽/院太子居之尼)
(女夷翻少/詩照翻)鞭殺之　九月庚寅朔置百高座於資聖西
明兩寺(據百髙座百尺髙座也唐㑹要資聖寺在崇仁/坊本長孫無忌宅龍朔三年為文徳皇后資福)
(立為尼寺咸亨四年復為僧寺西明寺在延康坊本/越國公楊素宅貞觀中賜濮王泰泰死乃立為寺)講
仁王經(所謂䕶國/仁王經)内出經二寳輿以人為菩薩鬼神之
狀導以音樂鹵簿百官迎於光順門外從至寺(菩音蒲/薩桑葛)
(翻/)　僕固懐恩誘回紇吐蕃吐谷渾党項奴刺(誘羊/久翻)
(吐從暾入聲紇下沒翻谷音/浴党音底朗翻刺盧達翻)數十萬衆俱入冦令吐蕃
大將尚結悉賛摩馬重英等自北道趣奉天党項帥任敷
鄭庭郝徳等自東道趣同州(宋白曰任敷朔方舊/將趣七喻翻下同)吐谷
渾奴刺之衆自西道趣盩厔回紇繼吐蕃之後懐恩又
以朔方兵繼之郭子儀使行軍司馬趙復入奏曰虜皆
騎兵其來如飛不可易也(易以䜴/翻輕也)請使諸道節度使鳯
翔李抱玉滑濮李光庭邠寜白孝徳(李光庭恐當/作李光進)鎮西
馬璘河南郝庭玉淮西李忠臣各出兵以扼其衝要(此/時)
(李光庭郝庭玉李忠臣各/在本道餘皆分屯京西)上從之諸道多不時出兵李
忠臣方與諸將擊毬得詔亟命治行(治直/之翻)諸將及監軍
皆曰師行必擇日忠臣怒曰父母有急豈可擇日而後
救耶即日勒兵就道懐恩中途遇暴疾而歸丁酉死於
鳴沙(繼考異曰舊懐恩傳曰懐恩領回紇及朔方之衆/  進行至鳴沙縣遇疾舁歸九月九日死于靈武)
(按長厯九月庚寅朔丁酉八日也唐厯邠志/皆云九月八日懐恩死於靈州今從實錄)大將張韶
代領其衆别將徐璜玉殺之范志誠又殺璜玉而領其
衆懐恩拒命三年再引胡冦為國大患(去年及今/年之寇)上猶
為之隠(為于/偽翻)前後勑制未嘗言其反及聞其死憫然曰
懐恩不反為左右所誤耳吐蕃至邠州白孝徳嬰城自
守甲辰上命宰相及諸司長宫(六曹有尚書寺有卿監/有監皆為諸司長官)
於西明寺行香設素饌奏樂(徼福於/佛也)是日吐蕃十萬衆
至奉天京城震恐朔方兵馬使渾瑊(渾戸昆翻又户/本翻瑊古咸翻)討
擊使白元光先戍奉天虜始列營瑊帥驍騎二百衝之
身先士卒虜衆披靡(先昔見翻/披普佊翻)瑊挾虜將一人躍馬而
還從騎無中鋒鏑者(從才用翻/中竹仲翻)城上士卒望之勇氣始
振乙巳吐蕃進攻之虜死傷甚衆數日歛衆還營瑊夜
引兵襲之殺千餘人前後與虜戰二百餘合斬首五千
級　丙午罷百高座講召郭子儀於河中使屯涇陽己酉
命李忠臣屯東渭橋李光進屯雲陽馬璘郝庭玉屯便
橋李抱玉屯鳯翔内侍駱奉仙將軍李日越屯盩厔同
華節度使周智光屯同州鄜坊節度使杜冕屯坊州上
自將六軍屯苑中庚戍下制親征辛亥魚朝恩請索城
中括士民私馬令城中男子皆衣皁(索山客翻/衣於既翻)團結為
兵城門皆塞二開一(塞悉/則翻)士民大駭踰垣鑿竇而逃者
甚衆吏不能禁朝恩欲奉上幸河中以避吐蕃恐羣臣
議論不一一旦百官入朝立班久之閤門不開(閤門謂/東西上)
(閤門/也)朝恩忽從禁軍十餘人操白刃而出宣言吐蕃數
犯郊畿(操七刀翻/數所角翻)車駕欲幸河中何如公卿皆錯愕不
知所對有劉給事者獨出班抗聲曰勑使反邪(唐人謂/宦官為)
(勑使使/踈吏翻)今屯軍如雲不勠力扞冦而遽欲脅天子棄宗
廟社稷而去非反而何朝恩驚沮而退事遂寢(劉給事立/朝守正不)
(可奪如此且兩省官也而史失其名唐置史館何為哉/  考異曰新魚朝恩傳云僕固瑒攻絳州使姚良據温)
(誘回紇䧟河陽朝恩遣李忠臣討瑒以霍文場監之王/景岑討良王希遷監之敗瑒於萬泉生擒良髙暉等引)
(吐蕃入寇遣劉徳信討斬之故朝恩因麾下數克獲竊/以自高是時郭子儀有定天下功居人臣第一心媢之)
(乗相州敗醜為詆譛肅宗不内其語然猶罷子儀兵留/京師代宗立與程元振一口加毀帝未及寤子儀憂甚)
(俄而吐蕃陷京師卒用其力王室再安朝恩内慙乃勸/帝徙洛陽欲逺戎狄百僚在庭朝恩從十餘人持兵出)
(曰虜犯都甸欲幸洛云何宰相未對有近臣折曰勑使/反邪今屯兵足以扞寇何遽脅天子弃宗廟為朝恩色)
(沮而子儀亦謂不可乃止李肇國史補曰代宗朝百僚/立班良久閤門不開魚朝恩忽擁白刃十餘人而出宣)
(言曰西蕃頻犯郊圻欲幸河中何如宰臣以下蒼黄不/知所對給事中劉不記其名出班抗聲曰勑使反邪云)
(云由此罷遷幸之議按僕固瑒攻榆次不聞攻絳州髙/暉為李日越所擒不聞劉徳信所斬朝恩欲幸河中不)
(聞欲幸洛既云頻犯郊圻必是吐蕃後入寇/時也新書所云不知據何書今從國史補)自丙午
至甲寅大雨不止故虜不能進吐蕃移兵攻醴泉党項
西掠白水(白水縣漢粟邑之地後魏太和二年置白/水縣及白水郡隋廢郡存縣唐属同州)東
侵蒲津丁巳吐蕃大掠男女數萬而去所過焚廬舍蹂
禾稼殆盡周智光引兵邀擊破之于澄城北因逐北至
鄜州(宋白曰鄜州漢上郡雕隂之地後魏太和十一年/置東秦州孝昌二年又改為北華州廢帝二年改)
(為鄜州因鄜畤為名九域志鄜州東南至同州四百一/十四里澄城縣在同州北九十里坊州漢渠搜縣中部)
(都尉理所後魏属鄜州管内周天和七年元皇帝作牧/鄜州於此置馬坊唐髙祖因置坊州取馬坊為名九域)
(志坊州北至鄜州一/百一十里鄜音夫)智光素與杜冕不協遂殺鄜州刺
史張麟阬冕家屬八十一人焚坊州廬舍三千餘家冬
十月己未復講經於資聖寺吐蕃退至邠州遇回紇復
相與入冦(復扶又翻/下復至同)辛酉至奉天(考異曰邠志云八月/懐恩以諸戎入冦九)
(月詔郭公討之師于涇陽回紇屯涇北去我十里朝恩/請擊回紇郭公曰我昔與回紇情契頗至今兹為冦必)
(將有故吾方導而問之可不戰而下也朝恩流言謂郭/公與懐恩為應隂率諸軍列營渭上郭公章疏逾旬不)
(達郭公諸子在長安聞之使小將強羽以物議告郭公/郭公間道入覲且以衆議聞上曰無是即日令赴涇陽)
(懐恩驚曰郭公真長者吾比疑之誠小人也按回紇九/月未至涇陽十月辛酉始至奉天丙寅圍涇陽丁卯子)
(儀已與之盟首尾纔七日豈容有章疏逾旬不逹之事/子儀為元帥與強敵對壘豈可棄軍入朝汾陽家傳此)
(際亦無入朝/事今不取)癸亥党項焚同州官廨民居而去(廨居/隘翻)丙
寅回紇吐蕃合兵圍涇陽子儀命諸將嚴設守備而不
戰及暮二虜退屯北原(涇陽之/北原也)丁卯復至城下是時回
紇與吐蕃聞僕固懐恩死已争長不相睦(長知/兩翻)分營而
居子儀知之回紇在城西子儀使牙將李光瓚等往說
之(牙將者牙前將領統元帥/親兵說式芮翻下往說同)欲與之共擊吐蕃回紇不
信曰郭公固在此乎汝紿我耳若果在此可得見乎光
瓚還報子儀曰今衆寡不敵難以力勝昔與回紇契約
甚厚不若挺身往說之可不戰而下也諸將請選鐵騎
五百為衛從(從才/用翻)子儀曰此適足為害也郭晞扣馬諫
曰彼虎狼也大人國之元帥奈何以身為虜餌子儀曰
今戰則父子俱死而國家危往以至誠與之言或幸而
見從則四海之福也不然則身沒而家全(子儀之審處/利害而權其)
(輕重者/如此)以鞭擊其手曰去遂與數騎開門而出使人傳
呼曰令公來(子儀時為中書/令故傳呼令公)回紇大驚其大帥合胡禄
都督藥葛羅可汗之弟也執弓注矢立於陣前子儀免
胄釋甲投槍而進回紇諸酋長相顧曰是也(酋慈/由翻)皆下
馬羅拜子儀亦下馬前執藥葛羅手讓之曰汝回紇有
大功於唐(謂舉兵助唐/平安史也)唐之報汝亦不薄奈何負約深
入吾地侵逼畿縣(唐京都属縣附城之縣為赤為次赤/如昭應奉天醴泉等縣為次赤餘為)
(畿/縣)棄前功結怨仇背恩徳而助叛臣何其愚也(背蒲/妹翻)且
懐恩叛君棄母(謂懐恩阻兵汾絳既而叛/歸靈武棄母於汾州也)於汝國何有
今吾挺身而來聽汝執我殺之我之將士必致死與汝
戰矣藥葛羅曰懐恩欺我言天可汗已晏駕令公亦捐
館中國無主我是以敢與之來今知天可汗在上都(自/貞)
(觀中四夷君長謂太宗為天可汗是後/夷人率謂天子為天可汗上都長安也)令公復摠兵於
此懐恩又為天所殺我曹豈肯與令公戰乎子儀因說
之曰吐蕃無道乗我國有亂不顧舅甥之親(吐蕃尚唐/公主為舅)
(甥之國復扶又/翻說式芮翻)吞噬我邊鄙焚蕩我畿甸其所掠之財
不可勝載(勝音/升)馬牛雜畜長數百里(畜許救翻/長直亮翻)彌漫在
野此天以賜汝也全師而繼好(漫音萬又莫官/翻好呼到翻)破敵以
取富為汝計孰便於此不可失也藥葛羅曰吾為懐恩
所誤負公誠深今請為公盡力擊吐蕃以謝過(為于/偽翻)然
懐恩之子可敦兄弟也願捨之勿殺子儀許之回紇觀
者為兩翼稍前子儀麾下亦進子儀揮手却之因取酒
與其酋長共飲藥葛羅使子儀先執酒為誓子儀酹地
曰(紇下沒翻酋慈由翻長知兩翻/酹盧對翻以酒沃於地曰酹)大唐天子萬歲回紇
可汗亦萬歲兩國將相亦萬歲有負約者身殞陳前家
族滅絶(可從刋入聲汗音寒將即/亮翻相息亮翻陳讀曰陣)盃至藥葛羅亦酹地
曰如令公誓於是諸酋長皆大喜曰曏以二巫師從軍
巫言此行甚安隠(隐讀/曰穩)不與唐戰見一大人而還今果
然矣子儀遺之綵三千匹(遺唯/季翻)酋長分以賞巫子儀竟
與定約而還吐蕃聞之夜引兵遁去回紇遣其酋長石
野那等六人入見天子(見賢/遍翻)藥葛羅帥衆追吐蕃子儀
使白元光帥精騎與之俱癸酉戰於靈臺西原大破之
(靈臺漢鶉觚縣地天寳元年更名靈臺九域志靈臺縣/在涇州東九十里舊史破吐蕃處在靈臺縣西五十里)
(地名赤/山嶺)殺吐蕃萬計得所掠士女四千人丙子又破之
於涇州東(紇考異曰實錄云十月吐蕃退至邠州與回/  相遇復合從為冦辛酉寇奉天乙亥回紇)
(以懐恩死貳於吐蕃丁丑郭子儀单騎詣回紇軍免胄/與回紇大將語責以負約遂與之盟己卯回紇首領石)
(野那等六人來朝庚辰子儀遣白元光帥精銳㑹囘紇/兵數千人大破吐蕃十餘萬衆于靈臺縣之西原汾陽)
(家傳曰十月八日吐蕃回紇合圍涇陽屯于北原其夜/公使方面各除道二詰朝將戰明日寇又至兵甲益盛)
(公使衙前將李光瓉等出諭之亦不受請决戰公以虜/騎勁亦以衆寡不敵孤軍無救使闢軍門躍一騎而出)
(兵部郎中馬錫主客貟外郎陳翃時以一騎從回紇合/胡祿都督藥葛羅宰相立于陣前持滿相向公前叱之)
(云云藥葛羅等惘然懐慙伏而請罪因與之盟吐蕃聞/之夜半抽兵而逸回紇藥葛羅等遽追之公使白元光)
(等繼之十五日至靈臺破尚結息一十萬衆十八日於/涇州東又破之舊子儀傳曰子儀自河中至屯於涇陽)
(而虜騎已合子儀一軍萬餘人而雜虜圍之數重子儀/使李國臣髙昇拒其東魏楚王當其南陳廽光當其西)
(朱元琮當其北子儀帥甲騎二十出沒于左右前後虜/見而問曰此誰也報曰郭令公也囘紇曰令公存乎僕)
(固懐恩言天可汗已弃四海令公亦謝世中國無主故/從其來今令公存天可汗存乎報之曰皇帝萬夀無彊)
(回紇皆曰懐恩欺我子儀又使諭之云云回紇曰謂令/公亡矣不然何以至此令公誠存安得而見之子儀將)
(出諸將諫子儀曰今力固不敵且至誠感神况虜輩乎/回紇傳曰吐蕃將馬重英等十月初引退取邠州舊路)
(而歸回紇首領羅達干等帥其衆二千餘騎詣涇陽請/降子儀許之率衆被甲持滿數千人回紇譯曰此來非)
(惡心要見令公子儀曰我令公也回紇曰請去甲子儀/便脫兠鍪槍甲竦馬挺身而前回紇酋長相顧曰是也)
(便下馬羅拜子儀亦下馬執回紇大將合胡祿都督藥/葛羅等手責讓之曰國家知回紇冇功報汝大厚汝何)
(負約犯我王畿我湏與汝戰何乃降為我一身挺入汝/營任心拘縶我下將士湏與汝戰回紇又譯曰懐恩負)
(心来報可汗云唐國天子今已向冮淮令公亦不主兵/我是以敢來今知天可汗見在上都令公為將懐恩天)
(又殺之今請追殺吐蕃收其羊馬以報國恩邠志曰十/月二十四日回紇逼涇陽陣於郭西使漢語者曰城中)
(誰將軍吏對曰郭令公也虜曰郭令公亡矣紿我也郭/公聞之獨與家童五六人常服相詣其子晞等扣馬止)
(之公撾其手曰去使人告虜按轡就之回紇熟視曰是/也下馬皆拜曰始者不知令公尚在今日降可乎郭公)
(入其衆取酒飲之虜又請曰恐不見信願擊吐蕃以自/効郭公從之回紇擊吐蕃逐之三十日敗蕃衆于靈臺)
(殺萬餘人而去按長厯十月己未朔三日辛酉十九日/丁丑如實録所言豈有回紇吐蕃數十萬衆入京畿留)
(十七日而寂無攻戰之一事乎當是時陳翃在子儀軍/中所記月日近得其實今二虜圍涇陽及子儀與回紇)
(盟及破吐蕃月日皆從汾陽家傳/事則兼採衆書擇其可信者取之)丁丑僕固懐恩將張
休藏等降辛巳詔罷親征京城解嚴　初肅宗以陜西
節度使郭英乂領神策軍使内侍魚朝恩監其軍英乂
入為僕射朝恩專將之(將即亮/翻下同)及上幸陜朝恩舉在陜
兵與神策軍迎扈悉號神策軍天子幸其營及京師平
朝恩遂以軍歸禁中自將之然尚未得與北軍齒(北軍/北門)
(六軍/也)至是朝恩以神策軍從上屯苑中其勢寖盛分為
左右廂居北軍之右矣(史言神策軍雄/盛之所由始)　郭子儀以僕
固名臣李建忠等皆懐恩驍將恐逃入外夷請招之名
臣懐恩之姪也時在回紇營上勑并舊將有功者皆
赦其罪令回紇送之壬午名臣以千餘騎來降子儀使
開府儀同三司慕容休貞以書諭党項帥鄭庭郝徳等
皆詣鳯翔降　甲申周智光詣闕獻㨗再宿歸鎮智光
負專殺之罪未治(謂殺張麟及杜冕家/属之罪治直之翻)上既遣而悔之
　乙酉回紇胡禄都督等二百餘人入見前後贈賚繒
帛十萬匹府藏空竭稅百官俸以給之(見賢遍翻/藏徂浪翻)
　
　
　
　
　
　
　
　
　
　資治通鑑卷二百二十三
