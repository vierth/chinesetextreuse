
　資治通鑑巻五　　　　　宋　司馬光　撰
　　　　　　　　　　　　　　胡三省　音註
　周紀五(起屠維赤奮若盡旃蒙大荒落/凡十七年始己丑終乙巳也)
　　赧王下
四十三年楚以左徒黄歇侍太子完為質於秦(左徒楚/官名史)
(記正義曰葢今在左右拾遺補闕之類質音致按去年侍/秦欲與韓魏伐楚黄歇上書止之歸而報楚楚遂使歇)
(太子為質於秦為楚王疾病歇/使太子亡歸楚張本歇許竭翻)　秦置南陽郡(凡山南/水北皆)
(謂之南陽晉南陽在脩武以在太行之南大河之/北也秦置南陽郡以在南山之南漢水之北也)　秦
魏共伐燕(燕因/肩翻)　燕惠王薨子武成王立
四十四年趙藺相如伐齊至平邑(括地志平邑故城在/魏州昌樂縣東北四)
(十里藺力刃/翻樂音洛)趙田部吏趙奢收租税(田部吏部收田/之租税者也)平
原君家不肯出趙奢以灋治之殺平原君用事者九人
(治直之翻平原君之家臣/用事而不肯出租税者也)平原君怒將殺之趙奢曰君
於趙為貴公子今縱君家而不奉公則灋削灋削則國
弱國弱則諸侯加兵是無趙也(削侵也奪也/弱劣也懦也)君安得有
此富乎以君之貴奉公如法則上下平上下平則國彊
國彊則趙固而君為貴戚豈輕於天下邪(邪音耶戚親/也言平原君)
(於趙則王族親/戚之貴者也)平原君以為賢(賢善也/能也)言之於王王使
治國賦國賦大平民富而府庫實(觀此則趙奢豈特善/兵哉可使治國也治)
(直之/翻)
四十五年秦伐趙圍閼與(司馬彪志上黨郡涅縣有閼/與聚水經註上黨沾縣有梁)
(榆城即閼與故城盧諶征艱賦曰訪梁榆之虛郭乃閼/與之舊平史記正義曰閼與在潞州銅鞮縣西北二十)
(里又儀州和順縣亦有閼與城儀潞相近二所未詳又/閼與山在潞州武安縣西南五十里趙奢拒秦軍於閼)
(與即山北也河東圖遼州和順縣晉大夫梁餘子養邑/秦伐閼與趙奢救之是此遼州即唐之儀州閼阿葛翻)
(又於達翻康音曷又音嫣與音預又音余史記正義曰/閼於連翻漢書音義涅乃結翻聚材喻翻沾他兼翻諶)
(時壬翻鞮丁兮/翻潞魯故翻)趙王召廉頗樂乘而問之(索隱曰樂乘/樂毅之宗人)
(也頗普/河翻)曰可救否皆曰道遠險陿難救(陿與狹/同隘也)問趙奢
趙奢對曰道遠險陿譬猶兩䑕鬬於穴中將勇者勝(言/將)
(是勇者勝也將平聲或/曰帥勇者則勝將去聲)王乃令趙奢將兵救之去邯鄲
三十里而止(令盧經翻邯/鄲音寒丹)令軍中曰有以軍事諫者死
(令力正翻趙奢此令非以/禁約所部以愚秦軍也)秦師軍武安西(班志武安縣/屬魏郡宋白)
(曰洛州治永年縣隋改廣平為永年屬武安郡秦軍勒/兵武安西即此地劉昫曰磁州治滏陽縣漢武安縣地)
(隋又置武安縣亦屬磁/州磁祥之翻昫吁勿翻)鼓譟勒兵武安屋瓦盡振趙軍
中候有一人言急救武安趙奢立斬之(此軍之中候也/漢北軍中候之)
(官本此或曰軍/中之候軍吏也)堅壁二十八日不行復益增壘(復扶又/翻又音)
(如字壘/力水翻)秦間入趙軍趙奢善食遣之閒以報秦將(閒古/莧翻)
(此孫子所謂反間也/食祥吏翻將即亮翻)秦將大喜曰夫去國三十里而軍
不行乃增壘閼與非趙地也趙奢既已遣閒巻甲而趨
(巻讀曰捲凡捲/舒之巻皆同音)一日一夜而至去閼與五十里而軍軍
壘成秦師聞之悉甲而往趙軍士許歴請以軍事諫趙
奢進之(姓譜許姓本自姜姓炎帝之/後太嶽之𦙍其後以國為氏)許歴曰秦人不意
趙至此其來氣盛將軍必厚集其陳以待之(陳讀/曰陣)不然
必敗趙奢曰請受教許歴請刑趙奢曰胥後令邯鄲(索/隱)
(曰案胥須古人通用今者須後令謂胥為須須者待也/待後令謂許歴之言更不擬誅之故更待後令也邯鄲)
(二字當為欲戰謂臨戰之時許歴復諫也余謂胥語絶/許歴請刑趙奢令其且待也葢謂敢諫者死邯鄲之令)
(耳今既自邯鄲進軍近閼與矣許歴之諫固在邯鄲之/後不當用邯鄲之令以殺之故曰後令邯鄲令力正翻)
(邯鄲音寒丹/令力丁翻)許歴復請諫曰先據北山上者勝後至者
敗趙奢許諾即發萬人趨之秦師後至争山不得上(趨/七)
(喻翻又音如字/得上時掌翻)趙奢縱兵擊秦師秦師大敗解閼與而
還(還從宣翻/又音如字)趙王封奢為馬服君(服䖍曰馬服猶言服/馬也括地志邯鄲縣)
(西北有/馬服山)與廉藺同位以許歴為國尉　穰侯言客卿竈
於秦王(穰人/羊翻)使伐齊取剛壽以廣其陶邑(括地志故剛/城在兖州龔)
(丘縣壽鄆州之縣也余據唐志鄆州壽張縣武德初/置壽州通鑑書此以發范睢間穰侯之事間古莧翻)初
魏人范睢(姓譜范本陶唐氏之後墮㑹為晉/大夫食采於范後有氏焉睢音雖)從中大夫
須賈使於齊(戰國之時仍周之制置上中下三大夫漢/百官表中大夫掌論議須姓密須氏之後)
(風俗通須姓太昊之後葢本/之須句使疏吏翻句音朐)齊襄王聞其辯口私賜之
金及牛酒須賈以為睢以國陰事告齊也歸而告其相
魏齊魏齊怒笞擊范睢折脅摺齒睢佯死巻以簀置厠
中使客醉者更溺之(索隱曰折脅摺齒謂擊折其脅又/拉折其齒也簀謂葦荻之薄用之)
(以巻其屍也余謂簀字從竹葢竹為之非葦荻之薄也/又謂竹東南之産北人貴之自江以北饒葦荻人率織)
(之以為薄寢或以為薦籍索隱以葦薄為簀習於所見/而從俗所呼者耳相息亮翻笞丑之翻摺力答翻巻讀)
(曰捲簀竹革翻更/工衡翻溺奴吊翻)以懲後令無妄言者(令力/丁翻)范睢謂守
者曰能出我我必有厚謝守者乃請棄簀中死人魏齊
醉曰可矣范睢得出魏齊悔復召求之(令盧經翻復扶/又翻又音如字)
魏人鄭安平遂操范睢亡匿更姓名曰張禄秦謁者王
稽使於魏(謁者秦官漢因之志云主殿上時節威儀謁/者僕射一人為謁者臺率其下有給事謁者)
(有灌謁者操七刀翻/使疏吏翻率讀曰帥)范睢夜見王稽稽濳載與俱歸薦
之於王王見之於離宮(離宮别/宮也)范睢佯為不知永巷而
入其中(佯音羊古字多作陽詐也如淳曰周宣王姜后/脱簮珥待罪永巷後改為掖庭師古曰永長也)
(本謂宮中之長巷/也或曰宮中獄也)王來而宦者怒逐之曰王至范睢謬
曰秦安得王秦獨有太后穰侯耳(謬靡㓜翻誤也/詐也穰人羊翻)王微
聞其言乃屏左右跽而請曰先生何以幸教寡人對曰
唯唯如是者三(謬靡㓜翻穰人羊翻屏卑郢翻又卑正/翻後凡屛退之屛皆同音跽忌已翻跪)
(也唯于癸翻葢應聲也/凡唯諾之唯皆同音)王曰先生卒不幸教寡人邪(卒/子)
(恤翻終也/邪音耶)范睢曰非敢然也(睢音雖然猶/言如是也)臣覊旅之臣
也交疎於王而所願陳者皆匡君之事處人骨肉之間
(處昌/呂翻)願效愚忠而未知王之心也此所以王三問而不
敢對者也臣知今日言之於前明日伏誅於後然臣不
敢避也且死者人之所必不免也茍可以少有補於秦
而死此臣之所大願也(少始/紹翻)獨恐臣死之後天下杜口
裹足莫肯鄉秦耳(謂天下之士懲睢之死/不敢復言鄉讀曰嚮)王跽曰先生
是何言也今者寡人得見先生是天以寡人溷先生而
存先王之宗廟也(溷謂溷瀆之也漢陸賈曰毋乆溷公/即此義音戸困翻毛晃曰溷濁也又)
(汚辱/也)事無大小上及太后下至大臣願先生悉以教寡
人無疑寡人也范睢拜王亦拜范睢曰以秦國之大士
卒之勇以治諸侯譬若走韓盧而搏蹇兎也(韓盧天下/之駿犬蹇)
(兎病足之兎韓盧搏兎無不/獲者况蹇兎乎治直之翻)而閉關十五年不敢窺兵
於山東者是穰侯為秦謀不忠而大王之計亦有所失
也(穰人羊翻/為于偽翻)王跽曰寡人願聞失計然左右多竊聼者
范睢未敢言内先言外事以觀王之俯仰因進曰夫穰
侯越韓魏而攻齊剛壽非計也(夫音/扶)齊湣王南攻楚破
軍殺將(謂殺唐昧也見上巻十四/年湣讀曰閔將即亮翻)再辟地千里(辟讀曰/闢昧莫)
(葛/翻)而齊尺寸之地無得焉者豈不欲得地哉形勢不能
有也諸侯見齊之罷敝起兵而伐齊大破之齊幾於亡
(事見上巻三十一年/罷讀曰疲幾居依翻)以其伐楚而肥韓魏也今王不如
遠交而近攻得寸則王之寸也得尺亦王之尺也今夫
韓魏中國之處(夫音扶康曰處敞呂翻余謂處/昌據翻於世俗常言音義為長)而天下
之樞也(以門戸為喻門戸/之闔闢皆由於樞)王若用霸必親中國以為天
下樞以威楚趙(用霸者請用/霸天下之術)楚彊則附趙趙彊則附楚
(彊者未易柔服故先/親附弱者易以豉翻)楚趙皆附齊必懼矣齊附則韓魏
因可虜也王曰善乃以范睢為客卿與謀兵事(范睢謀/兵事則)
(三晉受兵禍而穰矦/兄弟皆為秦所逐矣)
四十六年秦中更胡傷攻趙閼與不㧞(更工衡翻胡傷/意謂即上巻客)
(卿之胡陽閼於葛翻/又於連翻與音預)
四十七年秦王用范睢之謀使五大夫綰伐魏㧞懷(班/志)
(懷縣屬河内郡括地志曰懷縣在/懷州武陟縣西十一里睢息隨翻)
四十八年秦悼太子質於魏而卒(質音致卒/子恤翻)
四十九年秦㧞魏邢丘范睢日益親用事因承間説王
曰(睢息隨翻閒古/莧翻説式芮翻)臣居山東時聞齊之有孟嘗君不聞
有王聞秦有太后穰侯不聞有王夫擅國之謂王能利
害之謂王制殺生之謂王今太后擅行不顧穰侯出使
不報華陽涇陽擊斷無諱(夫音扶使疏吏翻華戸化翻/斷丁亂翻凡斷决之斷皆同)
(音/)高陵進退不請四貴備而國不危者未之有也為此
四貴者下乃所謂無王也穰侯使者操王之重決制於
諸侯剖符於天下(操七刀翻謂剖/符而出使也)征敵伐國莫敢不聼
戰勝攻取則利歸於陶(陶穰侯/封邑)戰敗則怨結於百姓而
禍歸於社稷臣又聞之木實繁者披其枝披其枝者傷
其心大其都者危其國(左傳祭仲曰都城過百雉國之/害也辛伯曰大都耦國亂之本)
(也申無宇曰鄭京櫟實殺曼伯宋蕭亳實殺子游衛蒲/戚實出獻公齊渠丘實殺無知而陳蔡不羮亦殺楚靈)
(王此皆大都危國也傳直戀翻祭則/介翻陸徳明櫟音立曼音萬羮音郎)尊其臣者卑其主
(如下事/之類)淖齒管齊射王股擢王䈥懸之於廟梁宿昔而
死(管掌也擢㧞也宿昔一夕之間也淖齒弑齊湣/王事見上巻三十一年淖奴教翻射而亦翻)李兑
管趙囚主父於沙丘百日而餓死(事見上巻/二十年)今臣觀四
貴之用事此亦淖齒李兑之類也夫三代之所以亡國
者君專授政於臣縱酒弋獵其所授者妬賢疾能御下
蔽上以成其私不為主計而主不覺悟故失其國(夫音/扶)
今自有秩以上至諸大吏(漢承秦制鄉置有秩漢官曰/鄉戸五千則置有秩掌一鄉)
(之入風俗通曰有秩則田間大夫言其官裁有秩/耳大吏謂左右中更以上為吏者也秩直乙翻)下及
王左右無非相國之人者見王獨立於朝臣竊為王恐
萬世之後有秦國者非王子孫也(相息亮翻朝直/遥翻為干偽翻)王以
為然於是廢太后逐穰侯高陵華陽涇陽君於關外以
范睢為丞相封為應侯(應於陵翻國名周武王之子/封於應其地在唐安州界)魏
王使須賈聘於秦應侯敝衣間歩而往見之(間歩投間/隙徒歩而)
(行也間/古莧翻)須賈驚曰范叔固無恙乎(范睢字叔恙憂也病/也又噬蟲善食人心)
(者也古人相問率曰無恙朱熹曰古者草居多被/噬蟲之毒故相問曰無恙乎恙餘亮翻噬時制翻)畱坐
飲食取一綈袍贈之(綈田黎翻厚繒也袍歩刀翻長襦/也記玉藻曰纊為繭緼為𫀆孔頴)
(達曰純著新綿者為/襺雜用舊絮者為𫀆)遂為須賈御而至相府曰我為君
先入通於相君須賈怪其乆不出問於門下門下曰無
范叔鄉者吾相張君也(相息亮翻為于偽翻睢更姓/名曰張禄故云然鄉讀曰嚮)須
賈知見欺乃膝行入謝罪(膝行屈膝就地/而行以示跪伏)應侯坐責讓
之且曰爾所以得不死者以綈𫀆戀戀尚有故人之意
耳乃大供具請諸侯賔客坐須賈於堂下置莝豆於前
而馬食之(莝寸斬之藁雜豆以飼馬莝豆/兩物也莝寸卧翻食祥吏翻)使歸告魏王
曰速斬魏齊頭來不然且屠大梁(屠殺也自古以來以/攻下城而盡殺城中)
(人為屠城/亦曰洗城)須賈還以告魏齊魏齊犇趙匿於平原君家
(還從宣翻又音如字平原君趙勝趙王之貴介弟也貴/盛於趙以好士聞於諸侯故魏齊奔歸之而就匿焉)
　趙惠文王薨子孝成王丹立以平原君為相(相息/亮翻)
五十年秦宣太后薨九月穰侯出之陶(薨呼肱翻/穰人羊翻)
　臣光曰穰侯援立昭王除其災害(事見三卷十年援/于元翻手引也)
　薦白起為將(見上巻二十二/年將即亮翻)南取鄢郢東屬地於齊
　(言拓地東連於齊也事並見上巻/鄢於晚翻郢以井翻屬之欲翻)使天下諸侯稽首
　而事秦(稽音/啟)秦益彊大者穰侯之功也雖其專恣驕
　貪足以賈禍(賈音古言其致禍如商賈之/賈物也凡商賈之賈皆同音)亦未至盡
　如范睢之言若睢者亦非能為秦忠謀直欲得穰侯
　之處故搤其吭而奪之耳(睢息隨翻為于偽翻搤音/厄説文曰捉也吭音剛咽)
　(也/)遂使秦王絶母子之義失舅甥之恩要之睢眞傾
　危之士哉
秦王以子安國君為太子(為安國君立子異人/為嗣張本嗣祥吏翻)　秦伐
趙取三城趙王新立太后用事求救於齊齊人曰必以
長安君為質(索隱曰趙亦有長安今其地闕孔衍曰長/安君惠文王之少子也史記正義曰長安)
(君以長安善故名也質音/致索山客翻少詩照翻)太后不可齊師不出大臣彊
諫(彊諫猶/力諫也)太后明謂左右曰復言長安君為質者老婦
必唾其面(復扶又翻唾吐卧翻口液/也明謂左右者顯言之也)左師觸龍願見太
后太后盛氣而胥之入(胥待也言盛氣/以待其入也)左師公徐趨而
坐自謝曰老臣病足不得見乆矣竊自恕而恐太后體
之有所苦也故願望見太后太后曰老婦恃輦而行曰
食得毋衰乎曰恃粥耳太后不和之色稍解左師公曰
老臣賤息舒祺(春秋時宋國之官有左右師上卿也趙/以觸龍為左師葢冗散之官以優老臣)
(者也息子也祺音其/冗而龍翻散悉亶翻)最少不肖而臣衰竊憐愛之願得
補黑衣之缺以衛王宮昧死以聞(黑衣衛士之服也觸/龍先為其少子言以)
(發太后之問也昧死言忘其死/也少詩照翻又音小昧莫佩翻)太后曰諾年幾何矣對
曰十五歲矣雖少願及未填溝壑而託之(幾居豈翻謙/言死必填溝)
(壑願及未死/而託少子也)太后曰丈夫亦愛少子乎對曰甚於婦人
太后笑曰婦人異甚對曰老臣竊以為媪之愛燕后賢
於長安君(媪烏浩翻婦之老者之稱趙太后之/女嫁於燕故稱之曰燕后燕因肩翻)太后曰
君過矣不若長安君之甚左師公曰父母愛其子則為
之計深遠媪之送燕后也持其踵而泣念其遠也亦哀
之矣已行非不思也祭祀則祝之曰必勿使反豈非為
之計長乆為子孫相繼為王也哉太后曰然左師公曰
今三世以前至於趙王之子孫為侯者其繼有在者乎
曰無有曰此其近者禍及身遠者及其子孫豈人主之
子侯則不善哉位尊而無功奉厚而無勞(奉讀曰俸凡/奉禄之奉皆)
(同/音)而挾重器多也今媪尊長安君之位而封之以膏腴
之地多與之重器而不及今令有功於國(令力丁/翻使也)一旦
山陵崩長安君何以自託於趙哉太后曰諾恣君之所
使之於是為長安君約車百乘質於齊(為于偽翻乘䋲/證翻質音致)
齊師乃出秦師退　齊安平君田單將趙師以伐燕取
中陽(徐廣曰陽一作人史記正義曰燕無中陽括地志/中山故城一名中人亭在定州唐縣北四十一里)
(是時葢屬燕將即/亮翻燕因肩翻)又伐韓取注人(括地志注城在汝州/梁縣西四十五里)
　齊襄王薨子建立建年少國事皆决於君王后(少詩/照翻)
五十一年秦武安君伐韓取南陽攻太行道絶之(秦封/白起)
(為武安君韓之南陽即河内野王之地班志太行山在/野王西北括地志在懷州河内縣北四十五里行户剛)
(翻/)　楚頃襄王疾病(疾至於/甚曰病)黄歇言於應侯曰今楚王
疾恐不起秦不如歸其太子太子得立其事秦必重而
德相國無窮是親與國而得儲萬乘也不歸則咸陽布
衣耳(四十三年黄歇與楚太子為質於秦應/於陵翻相息亮翻乘䋲證翻歇許竭翻)楚更立君
必不事秦(更工/衡翻)是失與國而絶萬乘之和非計也應侯
以告王王曰令太子之傅先往問疾反而後圖之黄歇
與太子謀曰秦之畱太子欲以求利也今太子力未能
有以利秦也(令力丁翻/歇許竭翻)而陽文君子二人在中王若卒
大命(謂死也卒終/也音子恤翻)太子不在陽文君子必立為後太子
不得奉宗廟矣不如亡秦與使者俱出(逃去為亡/使疏吏翻)臣請
止以死當之太子因變服為楚使者御而出關而黄歇
守舍常為太子謝病度太子已遠(歇許竭翻守舍者守/楚太子所寓館舍常)
(為于偽翻/度徒洛翻)乃自言於王曰楚太子已歸出遠矣歇願賜
死王怒欲聼之應侯曰歇為人臣出身以狥其主太子
立必用歇不如無罪而歸之(言無以罪加歇而歸之於/楚以結其和親也應於陵)
(翻/)以親楚王從之黄歇至楚三月秋頃襄王薨考烈王
即位(頃音傾秋即是年秋/考烈王即太子完)以黄歇為相封以淮北地號
曰春申君(史記歇初封春申君賜淮北十四縣後徙封/江東因城吳故墟以為都邑今蘇州是也相)
(息亮/翻)
五十三年楚人納州于秦以平(司馬彪志南郡州陵縣/註云楚考烈王納州于)
(秦即/其地)　武安君伐韓㧞野王上黨路絶(武安君上逸秦/字史記正義曰)
(從太行西北澤潞等州皆上黨郡地釋名/云上黨所治在山上其所最高故曰上黨)上黨守馮亭
(姓譜畢公高之子食采於馮城因以/命氏鄭有大夫馮簡子守式又翻)與其民謀曰鄭道
已絶(韓都新鄭自上黨趣鄭由野王/度河今秦㧞野王故鄭道絶)秦兵日進韓不能
應不如以上黨歸趙趙受我秦必攻之趙被秦兵必親
韓(應於證翻/被皮義翻)韓趙為一則可以當秦矣乃遣使者告於
趙曰韓不能守上黨入之秦(謂韓獻上黨於/秦使疏吏翻)其吏民皆
安於趙不樂為秦(為于偽翻樂/音洛下同)有城市邑十七(城市邑/言邑之)
(有城市者指/言大邑也)願再拜獻之大王趙王以告平陽君豹對
曰聖人甚禍無故之利(甚禍者言甚/以為禍也)王曰人樂吾德何
謂無故對曰秦蠶食韓地中絶不令相通固自以為坐
而受上黨也韓氏所以不入於秦者欲嫁其禍於趙也
(毛晃曰推惡與人曰/嫁怨嫁禍推吐雷翻)秦服其勞而趙受其利雖強大不
能得之於弱小弱小固能得之於彊大乎豈得謂之非
無故哉不如勿受王以告平原君平原君請受之王乃
使平原君往受地(秦有吞天下之心使趙不受上黨而/秦得之亦必據上黨而攻趙故趙之)
(禍不在於受上黨/而在於用趙括)以萬戸都三封其太守為華陽君(守/式)
(又/翻)以千戸都三封其縣令為矦吏民皆益爵三級馮亭
垂涕不見使者曰吾不忍賣主地而食之也(使疏/吏翻)
五十五年秦左庶長王齕攻上黨㧞之(長知丈翻齕音/紇杜佑恨勿翻)
(康胡/骨翻)上黨民走趙趙廉頗軍於長平(司馬彪志上黨泫/氏縣有長平亭括)
(地志長平故城在上黨縣西四十一里杜佑曰白起阬/趙卒於長平有頭顱山築臺於壘中因山為臺宋白曰)
(秦坑趙卒於長平今澤州之北高平縣西北二十一里/長平故城是也頗普何翻泫工𤣥翻顱音盧壘魯水翻)
以按據上黨民(毛晃曰按於旰翻抑也止也據也余謂/此按據二字按字當以抑止為義據依)
(據也引援也拒守也言廉頗依據上黨地險引援上黨/之民而拒守也康曰按音遏此義亦通但按字無遏音)
王齕因伐趙趙軍數戰不勝(數所/角翻)止一禆將四尉(禆將/軍之)
(副將也尉軍中諸部都尉/也禆頻彌翻將即亮翻)趙王與樓昌虞卿謀(風俗通/曰凡氏)
(之興九事氏於號者唐虞夏殷是也氏於國者齊魯宋/衛是也氏於事者巫卜陶匠是也氏於字者伯仲叔季)
(是也氏於謚者/戴武宣穆是也)樓昌請發重使為媾(媾音構/和也)虞卿曰今
制媾者在秦秦必欲破王之軍矣雖往請媾秦將不聼
不如發使以重寳附楚魏楚魏受之則秦疑天下之合
從(從子/容翻)媾乃可成也王不聼使鄭朱媾於秦秦受之王
謂虞卿曰秦内鄭朱矣(虞卿時為/趙之相)對曰王必不得媾而
軍破矣何則天下之賀戰勝者皆在秦矣夫鄭朱貴人
也秦王應矦必顯重之以示天下(夫音扶應/於陵翻)天下見王
之媾於秦必不救王秦知天下之不救王則媾不可得
成矣既而秦果顯鄭朱而不與趙媾(史言趙之䘮師蹙/國不特以趙括代)
(廉頗之故亦由不/用虞卿之計也)秦數敗趙兵廉頗堅壁不出趙王以
頗失亡多而更怯不戰怒數讓之(數所角翻屢/也敗補邁翻)應侯又
使人行千金於趙為反間曰秦之所畏獨畏馬服君之
子趙括為將耳(間古莧翻/將即亮翻)廉頗易與且降矣(易弋䜴翻/降戸江翻)
趙王遂以趙括代頗將藺相如曰王以名使括若膠柱
鼓瑟耳(鼔瑟者絃有緩急調絃之緩急在柱之運轉若/膠其柱則絃不可得而調緩者一於緩急者一)
(於急無/活法矣)括徒能讀其父書傳不知合變也(兵以正合以/竒變傳直戀)
(翻/)王不聼初趙括自少時學兵灋以天下莫能當嘗與
其父奢言兵事奢不能難(少詩照翻難乃/旦翻辯折之也)然不謂善括
母問其故奢曰兵死地也而括易言之(易以䜴/翻輕也)使趙不
將括則己若必將之(將即亮/翻下同)破趙軍者必括也及括將
行其母上書言括不可使王曰何以(上時掌翻言以何/事知其不可使也)
對曰始妾事其父時為將身所奉飯而進食者以十數
(奉讀/曰捧)所友者以百數王及宗室所賞賜者盡以與軍吏
士大夫受命之日不問家事今括一旦為將東鄉而朝
軍吏無敢仰視之者(將即亮翻/朝直遥翻)王所賜金帛歸藏于家
而日視便利田宅可買者買之王以為如其父父子異
心願王勿遣王曰母置之吾已决矣(置止也廢也置之/言廢置此事止勿)
(言/也)母因曰即如有不稱妾請無隨坐(稱尺證翻不稱言/不勝任也隨坐相)
(隨而坐罪也觀此則知古/者敗軍之將罪併及其家)趙王許之秦王聞括己為趙
將乃陰使武安君為上將軍而王齕為禆將令軍中有
敢泄武安君將者斬趙括至軍悉更約束(齕恨勿翻/更工衡翻)易
置軍吏出兵擊秦師武安君佯敗而走(佯音羊/詐也)張二竒
兵以劫之(劫勢脅也説文人欲/去以力脅止曰劫)趙括乘勝追造秦壁(造/七)
(到翻/詣也)壁堅拒不得入竒兵二萬五千人絶趙軍之後又
五千騎絶趙壁間(騎竒/寄翻)趙軍分而為二糧道絶武安君
出輕兵擊之趙戰不利因築壁堅守以待救至秦王聞
趙食道絶自如河内發民年十五以上悉詣長平遮絶
趙救兵及糧食(如往也上時掌翻/遮者遮斷其路)齊人楚人救趙趙人
乏食請粟于齊王弗許周子曰夫趙之於齊楚扞蔽也
(夫音/扶)猶齒之有脣也脣亡則齒寒今日亡趙明日患及
齊楚矣救趙之務宜若奉漏甕沃焦釡然(奉讀曰捧言/惟恐不及也)
且救趙高義也却秦師顯名也義救亡國威却彊秦不
務為此而愛粟為國計者過矣齊王弗聼九月趙軍食
絶四十六日皆内陰相殺食急來攻壘(史言急來攻壘/趙括為計如此)
(耳下言欲出而不能出趙/括自出而死其勢可見)欲出為四隊四五復之不能
出(言括欲分其卒為四隊更攻秦壘自一/隊至四隊至五則復之而不能出也)趙括自出鋭
卒搏戰秦人射殺之(射而/亦翻)趙師大敗卒四十萬人皆降
(降户/江翻)武安君曰秦已㧞上黨上黨民不樂為秦而歸趙
趙卒反覆非盡殺之恐為亂乃挾詐而盡坑殺之遺其
小者二百四十人歸趙(樂為上音洛下于偽翻又音如/字四十餘萬人皆死而獨遺小)
(者二百四十人得歸趙此非得脱也白起之譎也彊壯/盡死則小弱得歸者必言秦之兵威所以破趙人之膽)
(將以乘勝取邯鄲也為應矦所沮故白起之計不得行/耳譎古宂翻邯鄲音寒丹應於陵翻沮在呂翻卒子恤)
(翻/)前後斬首虜四十五萬人趙人大震(此言秦兵自挫/廉頗至大破趙)
(括前後所斬首虜之數耳兵非大/敗四十萬人安肯束身而死邪)
五十六年十月武安君分軍為三王齕攻趙武安皮牢
㧞之(史記正義曰皮牢故城在絳州龍門縣西一里余/謂秦兵已至上黨不應復回攻絳州之皮牢宋白)
(曰蒲州龍門縣秦為皮氏縣今縣西一里八/十歩古皮氏城是也恐不可以皮氏為皮牢)司馬梗北
定太原(太原即漢太原郡/地在上黨西北)盡有上黨地韓魏使蘇代厚
幣説應侯曰武安君即圍邯鄲乎(説式芮翻邯/鄲音寒丹)曰然蘇
代曰趙亡則秦王王矣(秦之稱王自王其國耳今/破趙國則將王天下也)武安
君為三公君能為之下乎雖欲無為之下固不得已矣
秦嘗攻韓圍邢丘困上黨(四十九年通鑑書秦㧞魏邢/丘豈其時邢丘之地固屬韓)
(邪/)上黨之民皆反為趙天下不樂為秦民之日乆矣(樂/音)
(洛/)今亡趙北地入燕東地入齊南地入韓魏則君之所
得民無幾何人矣不如因而割之無以為武安君功也
應侯言於秦王曰秦兵勞請許韓趙之割地以和且休
士卒王聼之割韓垣雍趙六城以和(應於陵翻司馬彪/志河南巻縣有垣)
(雍城或曰古衡雍注曰今縣所治城是也史記正義/曰垣雍城在今鄭州原武縣西北七里雍於用翻)正
月皆罷兵(觀此則亦用十月為歲/首盖因秦記而書之也)武安君由是與應侯
有隙(為秦殺白/起張本)趙王將使趙郝約事於秦割六縣(約事/約結)
(和之事也郝音釋/徐廣曰一作赦)虞卿謂趙王曰秦之攻王也倦而歸
乎王以其力尚能進愛王而弗攻乎王曰秦不遺餘力
矣必以倦而歸也(遺失/也)虞卿曰秦以其力攻其所不能
取倦而歸王又以其力之所不能取以送之是助秦自
攻也來年秦攻王王無救矣(言無救於講/和之失計也)趙王計未定
樓緩至趙趙王與之計之樓緩曰虞卿得其一不得其
二秦趙搆難而天下皆説(難乃旦翻/説讀曰悦)何也曰吾且因彊
而乘弱矣今趙不如亟割地為和以疑天下(緩謂趙與/秦和則天)
(下疑趙有秦之援將/不敢乘弱而圖之)慰秦之心不然天下將因秦之怒
乘趙之敝𤓰分之趙且亡何秦之圖乎虞卿聞之復見
曰危哉樓子之計是愈疑天下(復扶又翻又因如字卿/謂趙與秦和則天下愈)
(疑而不肯/親趙也)而何慰秦之心哉獨不言其示天下弱乎且
臣言勿與者非固勿與而已也秦索六城於王而王以
六城賂齊齊秦之深讐也(索山客翻齊自宣湣以來親/楚而讐秦孟嘗君嘗率諸侯)
(伐秦至函谷/湣讀曰閔)其聼王不待辭之畢也則是王失之於齊
而取償於秦而示天下有能為也(言趙失地於賂齊而/能攻秦取其地以償)
(所/失)王以此發聲兵未窺於境臣見秦之重賂至趙而反
媾於王也從秦為媾韓魏聞之必盡重王(媾居候翻説/文媾重婚也)
(引易匪冦婚媾夫已婚而夫妻反目而不和既而復和/者為媾此言秦趙為冦讐而交兵至今而復和故以媾)
(為言也重/直龍翻)是王一舉而結三國之親而與秦易道也(秦/脅)
(韓魏使事秦趙結韓魏使親/趙是與秦易道易音如字)趙王曰善使虞卿東見齊
王與之謀秦虞卿未返秦使者已在趙矣(求和於趙也/使疏吏翻)
樓緩聞之亡去趙王封虞卿以一城秦之始伐趙也魏
王問於大夫皆以為秦伐趙於魏便孔斌曰(斌悲/巾翻)何謂
也曰勝趙則吾因而服焉不勝趙則吾承敝而擊之子
順曰不然秦自孝公以來戰未嘗屈今又屬其良將(良/將)
(謂白起也屬之/欲翻將即亮翻)何敝之承大夫曰縱其勝趙於我何損
鄰之羞國之福也子順曰秦貪暴之國也勝趙必復他
求(復扶/又翻)吾恐於時魏受其師也(於時猶言/於此時也)先人有言鷰
雀處屋(處昌/呂翻)子母相哺呴呴焉相樂也(哺音歩呴或作/姁音况羽翻康)
(吁句切/樂音洛)自以為安矣竈突炎上(突徒忽翻竈䆫謂之突/陸德明曰上時掌翻又)
(如/字)棟宇將焚燕雀顔不變不知禍之將及己也今子不
悟趙破患將及己可以人而同於燕雀乎子順者孔子
六世孫也(孔子生伯魚伯魚生子思子思生子上子上/生子家子家生子京子京生子高子高生子)
(順/)初魏王聞子順賢遣使者奉黄金束帛聘以為相(使/疏)
(吏翻相/息亮翻)子順曰若王能信用吾道吾道固為治世也(為/于)
(偽翻治/直之翻)雖蔬食飲水吾猶為之若徒欲制服吾身委以
重禄吾猶一夫耳魏王奚少於一夫(食祥吏翻/少始紹翻)使者固
請子順乃之魏(之如也/往也)魏王郊迎以為相子順改嬖寵
之官以事賢才奪無任之禄以賜有功(嬖卑義翻又博/計翻無任之禄)
(謂不任事/而食禄者)諸喪職者咸不悦乃造謗言(喪息/浪翻)文咨以告
子順(文姓也越有/大夫文種)子順曰民之不可與慮始乆矣古之
善為政者其初不能無謗子産相鄭三年而後謗止(左/傳)
(子産相鄭一年輿人誦之曰取我衣冠而褚之取我田/疇而伍之孰殺子産吾其與之及三年又誦之曰我有)
(子弟子産誨之我有田疇子産殖之子産而死誰其嗣/之禇丁呂翻禇所以貯藏衣物左傳鄭賈人欲脱智罃)
(將寘諸禇/中而出)吾先君之相魯三月而後謗止今吾為政日
新雖不能及賢庸知謗乎文咨曰未識先君之謗何也
子順曰先君相魯人誦之曰麛裘而芾投之無戾芾而
麛裘投之無郵及三月政化既成民又誦曰袞衣章甫
實獲我所章甫袞衣惠我無私(麛鹿子也以其皮為裘/記曰一命緼芾黝珩再)
(命赤芾黝珩三命赤芾葱珩大夫以上赤芾乘軒戾罪/也郵與尤同過也章甫殷冠孔子曰丘長居宋冠章甫)
(之冠古者大夫羔裘以居狐裘以朝麛裘而芾謂芾與/麛裘相稱刺孔子也袞衣而章甫言孔子相魯能行古)
(之道也麛莫兮翻康綿披切芾分勿翻協韻/方葢翻戾即計翻康曰力結切曲也音義非)文咨喜曰
乃今知先生不異乎聖賢矣子順相魏凡九月陳大計
輒不用乃喟然曰(喟去貴翻喟/然發嘆之聲)言不見用是吾言之不
當也言不當於主(當丁/浪翻)居人之官食人之禄是尸利素
餐吾罪深矣(尸主也素空也尸利言仕不能行道而主/於利也素餐言空食君之禄而不能有所)
(為/也)退而以病致仕(致仕言致/其仕事)人謂子順曰王不用子子
其行乎答曰行將何之山東之國將并於秦秦為不義
義所不入遂寢於家新垣固請子順曰(新垣姓也陳留/風俗傳周畢公)
(之後居於梁為新垣氏梁有/新垣衍漢有新垣平是也)賢者所在必興化致治(治/直)
(吏/翻)今子相魏未聞異政而即自退意者志不得乎何去
之速也子順曰以無異政所以自退也且死病無良醫
(病不可為則良醫/束手故無良醫)今秦有吞食天下之心以義事之固
不獲安救亡不暇何化之興昔伊摯在夏(伊摯即伊尹/伊尹五就桀)
(五就湯/摯音至)呂望在商(史記曰太公博聞嘗事紂紂無道去/之游説諸侯無所遇而卒西歸周西)
(伯/)而二國不治豈伊呂之不欲哉勢不可也(治直/吏翻)當今
山東之國敝而不振三晉割地以求安二周折而入秦
燕齊楚已屈服矣(燕因/肩翻)以此觀之不出二十年天下其
盡為秦乎(自此至秦始皇二十五/年并天下凡三十八年)　秦王欲為應侯必
報其仇(為于偽翻/應於陵翻)聞魏齊在平原君所(四十九年魏齊/奔趙匿於平原)
(君/家)乃為好言誘平原君至秦而執之(誘音/酉)遣使謂趙王
曰不得齊首吾不出王弟於關魏齊窮抵虞卿虞卿棄
相印與魏齊偕亡(使疏吏翻/相息亮翻)至魏欲因信陵君以走楚
信陵君意難見之魏齊怒自殺趙王卒取其首以與秦
(卒子/恤翻)秦乃歸平原君九月五大夫王陵復將兵伐趙(復/扶)
(又/翻)武安君病不任行(任如林翻不/任謂不堪也)
五十七年正月王陵攻邯鄲少利(邯鄲音寒丹少利謂/兵頗失利也少始紹)
(翻/)益發卒佐陵陵亡五校(校戸教翻校猶部隊也立軍/之法一人曰獨二人曰比三)
(人曰參比參曰伍五人為列列有頭二列為火十人有/長立火子五火為隊隊五十人有頭二隊為官官百人)
(立長二官為曲曲二百人立侯二曲為部部四百人立/司馬二部為校校八百人立尉二校為禆將千六百人)
(立將軍二禆將軍三千/二百人有將軍副將軍)武安君病愈王欲使代之武安
君曰邯鄲實未易攻也(易以/豉翻)且諸侯之救日至彼諸侯
怨秦之日乆矣秦雖勝於長平士卒死者過半國内空
遠絶河山而争人國都(自秦而攻邯鄲有大河及王/屋大行諸山之阻横度曰絶)趙
應其内諸侯攻其外破秦軍必矣王自命不行(秦王親/命之行)
(而不肯/行也)乃使應侯請之武安君終辭疾不肯行乃以王
齕代王陵(應於陵翻/齕恨勿翻)趙王使平原君求救於楚平原君
約其門下食客文武備具者二十人與之俱得十九人
餘無可取者毛遂自薦於平原君(姓譜毛本自周/武王母弟毛公)平原
君曰夫賢士之處世也譬若錐之處囊中其末立見(夫/音)
(扶毛晃曰錐鋭也又器如鑽囊袋/也有底曰囊處昌呂翻見賢遍翻)今先生處勝之門下
三年於此矣左右未有所稱誦勝未有所聞是先生無
所有也先生不能先生留(以毛遂為不能/而使之留也)毛遂曰臣乃
今日請處囊中耳使遂蚤得處囊中乃脱頴而出非特
其末見而已(處昌呂翻見賢遍翻/毛晃曰錐鋩曰穎)平原君乃與之俱十
九人相與目笑之(索隱曰謂目/視而侮笑之)平原君至楚與楚王言
合從之利害日出而言之日中不决毛遂按劍歴階而
上謂平原君曰從之利害兩言而决耳(兩言謂利與害/也從子容翻上)
(時掌/翻)今日出而言日中不决何也楚王怒叱曰胡不下
(胡何/也)吾乃與而君言(而猶/汝也)汝何為者也毛遂按劍而前
曰王之所以叱遂者以楚國之衆也今十歩之内王不
得恃楚國之衆也王之命懸於遂手吾君在前叱者何
也且遂聞湯以七十里之地王天下(王于/况翻)文王以百里
之壤而臣諸侯豈其士卒衆多哉誠能據其勢而奮其
威也今楚地方五千里持㦸百萬此霸王之資也以楚
之彊天下弗能當白起小豎子耳率數萬之衆興師以
與楚戰一戰而舉鄢郢再戰而燒夷陵(事見上巻三十/七年史記正義)
(曰鄢鄉故城在襄州率道縣西南九里安郢城/在荆州江陵縣東北七里鄢於幰翻郢以井翻)三戰而
辱王之先人(謂焚夷楚/之陵廟也)此百世之怨而趙之所羞而王
弗之惡焉合從者為楚非為趙也吾君在前叱者何也
楚王曰唯唯(惡烏路翻為于/偽翻唯于癸翻)誠若先生之言謹奉社稷
以從(從如/字)毛遂曰從定乎楚王曰定矣毛遂謂楚王之
左右曰取雞狗馬之血來(索隱曰盟之所用牲貴賤不/同天子用牛及馬諸侯用犬)
(及豭大夫以下用雞今此總言盟之用血故/云取雞狗馬之血來耳索山客翻豭居牙翻)毛遂奉銅
盤而跪進之楚王曰王當歃血以定從(索隱曰歃血若/周禮則用珠盤)
(奉讀曰捧歃色洽翻/又所甲翻從子容翻)次者吾君次者遂遂定從於殿上
毛遂左手持盤血而右手招十九人曰公等相與歃此
血於堂下公等録録所謂因人成事者也(説文録録隨/從之貌音禄)
(索隱曰音六王/劭曰録借字耳)平原君已定從而歸至於趙曰勝不敢
相天下士矣(相息/亮翻)遂以毛遂為上客於是楚王使春申
君將兵救趙魏王亦使將軍晉鄙將兵十萬救趙(晉以/國為)
(氏/)秦王使謂魏王曰吾攻趙旦暮且下諸侯敢救之者
吾已㧞趙必移兵先撃之魏王恐遣人止晉鄙留兵壁
鄴(班志鄴縣/屬魏郡)名為救趙實挾兩端(兩端名為救/趙實貳於秦)又使將
軍新垣衍間入邯鄲(間入由間道而入也間/古莧翻邯鄲音寒丹)因平原君
説趙王欲共尊秦為帝以却其兵齊人魯仲連在邯鄲
聞之往見新垣衍曰彼秦者棄禮義而上首功之國也
(秦以戰而能斬首有功者為上故曰上首功上尚也索/隱曰秦法斬首多為上功斬一人首則賜爵一級故謂)
(秦為上首/功之國)彼即肆然而為帝於天下則連有蹈東海而
死耳不願為之民也且梁未睹秦稱帝之害故耳吾將
使秦王烹醢梁王新垣衍怏然不悦(怏於/兩翻)曰先生惡能
使秦王烹醢梁王(惡音/烏)魯仲連曰固也吾將言之昔者
九侯鄂侯文王紂之三公也九侯有子而好獻之於紂
紂以為惡醢九侯(醢呼改翻/肉醬也)鄂侯争之彊辯之疾故脯
鄂侯文王聞之喟然而嘆故拘之牖里之庫百日欲令
之死(司馬彪志河内郡蕩隂縣有牖里城紂囚文王於/此史記正義曰其地在蕩陰縣北九里喟于貴翻)
(牖音酉令/力丁翻)今秦萬乘之國也梁亦萬乘之國也俱據萬
乘之國各有稱王之名奈何睹其一戰而勝欲從而帝
之卒就脯醢之地乎(乘䋲證翻/卒子恤翻)且秦無己而帝則將行
其天子之禮以號令於天下則且變易諸侯之大臣彼
將奪其所不肖而與其所賢奪其所憎而與其所愛彼
又將使其子女讒妾為諸侯妃姬處梁之宮(處昌/呂翻)梁王
安得晏然而已乎而將軍又何以得故寵乎新垣衍起
再拜曰吾乃今知先生天下之士也吾請出不敢復言
帝秦矣(復扶又翻考異曰史記魯仲連傳云新垣衍謝/請出不敢復言帝秦秦將聞之為却軍五十里)
(按仲連所言不過論帝秦之利害耳使新垣衍慙怍而/去則有之秦將何預而退軍五十里乎此亦游談者之)
(誇大也不取垣于元翻怍才/各翻將即亮翻為于偽翻)　燕武成王薨子孝王立
　初魏公子無忌仁而下士(下遐/稼翻)致食客三千人魏有
隱士曰矦嬴(洪氏𨽻釋有漢金鄉守長侯君之碑云其/先出自豳岐周文王之後封於鄭鄭共仲)
(賜氏曰矦厥𦙍宣多以功佐國審如是則侯/姓出於侯宣多贏音盈曹植音羸瘦之羸)年七十家
貧為大梁夷門監者(大梁魏都夷門葢大/梁城北門監古衘翻)公子置酒大
㑹賔客坐定公子從車騎虚左自迎矦生(古者乘車尊/者在左虛左)
(以迎尊矦生而禮/之也騎竒寄翻)矦生攝敝衣冠直上載公子上坐不
讓(直上時掌翻上/坐之坐才卧翻)公子執轡愈恭矦生又謂公子曰臣
有客在市屠中願枉車騎過之公子引車入市矦生下
見其客朱亥(姓譜朱本高陽周封其後於邾/後為楚所滅子孫乃去邑氏朱)睥睨故乆
立與其客語(睥睨不正視也睥/正詣翻睨研計翻)微察公子公子色愈和
乃謝客就車至公子家公子引侯生坐上坐徧贊賔客
賔客皆驚(索隱曰贊告也謂以侯/生徧告賔客徧與遍同)及秦圍趙趙平原君
之夫人公子無忌之姊也平原君使者冠葢相屬於魏
(屬之欲翻/下乃屬同)讓公子曰勝所以自附於婚姻者以公子之
高義能急人之困也今邯鄲旦暮降秦而魏救不至縱
公子輕勝棄之獨不憐公子姊邪(邯鄲音寒丹降/户江翻邪音耶)公子
患之數請魏王勑晉鄙令救趙(數所角翻/令力丁翻)及賔客辯士
游説萬端王終不聼公子乃屬賔客(説式芮翻/屬之欲翻)約車騎
百餘乘欲赴鬬以死於趙過夷門見矦生矦生曰公子
勉之矣老臣不能從(乘䋲證翻/從才用翻)公子去行數里心不快
(以矦生既不從行乂/不為之畫計謀也)復還見矦生矦生笑曰臣固知公
子之還也(復扶又翻又音如字/還從宣翻又音如字)今公子無佗端而欲赴
秦軍(無佗端言無佗/竒策以發端也)譬如以肉投餒虎何功之有公子
再拜問計矦嬴屛人曰吾聞晉鄙兵符在王卧内而如
姬最幸力能竊之嘗聞公子為如姬報其父仇(屛必郢/翻史記)
(曰如姬之父為人所殺公子使客斬其仇/頭以進如姬屛卑郢翻為于偽翻下同)如姬欲為公
子死無所辭公子誠一開口則得虎符(虎威猛之獸故/以為兵符漢有)
(銅虎/符)奪晉鄙之兵北救趙西却秦此五伯之功也(伯讀/曰霸)
公子如其言果得兵符公子行矦生曰將在外君令有
所不受(孫武子之言將即/亮翻令力定翻)有如晉鄙合符而不授兵復
請之則事危矣(復扶/又翻)臣客朱亥其人力士可與俱晉鄙
若聼大善不聼可使擊之於是公子請朱亥與俱至鄴
晉鄙合符疑之舉手視公子曰吾擁十萬之衆屯於境
上今單車來代之何如哉朱亥䄂四十斤鐵椎椎殺晉
鄙(椎直追翻齊人謂之終葵鐵椎/以鐵為之椎殺擊殺也與槌同)公子遂勒兵下令軍
中曰父子俱在軍中者父歸兄弟俱在軍中者兄歸獨
子無兄弟者歸養(養羊尚翻後/養上為養同)得選兵八萬人將之而
進王齕乆圍邯鄲不㧞諸侯來救戰數不利(齕恨勿翻邯/鄲音寒丹數)
(所角/翻)武安君聞之曰王不聼吾計今何如矣(白起以為/邯鄲未易)
(攻而王齕軍果/不利故以為言)王聞之怒彊起武安君(彊其/兩翻)武安君稱
病篤不肯起
五十八年十月免武安君為士伍遷之陰密(如淳曰律/有罪失官)
(爵稱士伍師古曰謂奪其爵令為士伍言使從士卒之/伍也班志陰密縣屬安定郡古密國詩所謂密人不恭)
(者也括地志陰密故城在涇/州鶉觚縣西古密須氏之國)十二月益發卒軍汾城旁
(汾城即漢河東臨汾縣城也去邯鄲尚遠秦葢屯兵于/此為王齕聲援括地志臨汾故城在絳州正平縣東北)
(三十/五里)武安君病未行諸矦攻王齕齕數却(齕恨勿翻/數所角翻)使
者日至(使疏/吏翻)王乃使人遣武安君不得留咸陽中武安
君出咸陽西門十里至杜郵(水經注渭水故渠逕安陵/南渠側有杜郵亭又逕渭)
(城北秦咸陽漢之渭城也史記正義曰今咸陽縣城本/秦時杜郵也在雍州西北三十五里郵音尤雍于用翻)
王與應侯羣臣謀曰白起之遷意尚怏怏有餘言(怏于/兩翻)
王乃使使者賜之劍武安君遂自殺秦人憐之鄉邑皆
祭祀焉魏公子無忌大破秦師於邯鄲下王齕解邯鄲
圍走鄭安平為趙所困將二萬人降趙(邯鄲音寒丹/降户江翻)應
矦由是得罪(鄭安平匿范睢以見王稽因此入秦為相/故睢保任安平而用之今安平降趙故睢)
(由此得罪秦法保任其人而/不稱者與同罪應于陵翻)公子無忌既存趙遂不敢
歸魏與賔客留居趙使將將其軍還魏(將即亮翻還從/宣翻又音如字)
趙王與平原君計以五城封公子趙王掃除自迎執主
人之禮引公子就西階公子側行辭讓從東階上(記曲/禮主)
(人就東階客就西階客若降/等則就主人之階上時掌翻)自言辠過(辠古罪字秦始/皇以辠字近皇)
(字改/為罪)以負於魏無功於趙趙王與公子飲至暮口不忍
獻五城以公子退讓也趙王以鄗為公子湯沐邑(師古/曰凡)
(言湯沐邑謂以其賦税供/湯沐之具也鄗呼各翻)魏亦復以信陵奉公子(杜佑/曰信)
(陵君邑于今/宋州寧陵縣)公子聞趙有處士毛公隱於博徒薛公隱
於賣漿家(處昌呂翻姓譜薛本自黄帝任姓之後裔孫/奚仲居薛歴夏殷周六十四代為諸侯後因)
(氏/焉)欲見之兩人不肯見公子乃間歩從之游平原君聞
而非之公子曰吾聞平原君之賢故背魏而救趙今平
原君所與遊徒豪舉耳(間古莧翻背蒲妹翻/索隱曰謂豪者舉之)不求士也
以無忌從此兩人遊尚恐其不我欲也平原君乃以為
羞乎為裝欲去(為裝者為/行裝也)平原君免冠謝乃止平原君
欲封魯連(以其折新垣/衍言帝秦也)使者三返終不肯受(使疏/吏翻)又以
千金為魯連壽魯連笑曰所貴於天下士為人排患釋
難解紛亂而無取也(為人之為于偽/翻難乃旦翻)即有取是商賈之
事也(賈音古/下同)遂辭平原君而去終身不復見(復扶/又翻)　秦
太子之妃曰華陽夫人(葢食湯沐邑于華陽/因以為號華户化翻)無子夏姫
生子異人異人質於趙秦數伐趙趙人不禮之(夏戸雅/翻質音)
(致數所/角翻)異人以庶孽孫質於諸侯車乘進用不饒(張晏/曰孺)
(子曰孽子何休曰孽子賤子也非嫡正之子曰孽師古/曰孽庶子也唐韻曰猶木之有孽生也異人于秦太子)
(為庶子于秦王為庶孽孫孽魚列翻索隱曰進者財/也宜依小顔讀為賮古字多假借用之進音才刃翻)居
處困不得意陽翟大賈呂不韋適邯鄲見之曰此竒貨
可居(賈音古邯鄲音寒丹賈人居積滯/貨伺時以牟利以異人方財貨也)乃往見異人説
曰吾能大子之門(説式/芮翻)異人笑曰且自大君之門不韋
曰子不知也吾門待子門而大異人心知所謂乃引與
坐深語不韋曰秦王老矣太子愛華陽夫人夫人無子
子之兄弟二十餘人子傒有秦國之業(華戸化翻下同/子傒葢秦太子)
(之子愛而居長者康曰傒胡啟切余謂傒/字即左傳高傒之傒陸德明曰傒音兮)士倉又輔之
(姓譜士姓晉/士蒍之後)子居中不甚見幸乆質諸侯太子即位子
不得争為嗣矣(質音致嗣/祥吏翻)異人曰然則奈何不韋曰能
立適嗣者獨華陽夫人耳(適讀曰嫡/下為適同)不韋雖貧請以千
金為子西遊立子為嗣異人曰必如君䇿請得分秦國
與君共之不韋乃以五百金與異人令結賔客復以五
百金買竒物玩好(復扶又翻/好呼到翻)自奉而西見華陽夫人之
姊而以竒物獻於夫人因譽子異人之賢(譽音/余)賔客徧
天下常日夜泣思太子及夫人曰異人也以夫人為天
夫人大喜不韋因使其姊説夫人曰(説式/芮翻)夫以色事人
者色衰則愛弛(夫音/扶)今夫人愛而無子不以繁華時蚤
自結於諸子中賢孝者舉以為適(適讀/曰嫡)即色衰愛弛雖
欲開一言尚可得乎今子異人賢而自知中子(中讀/曰仲)不
得為適夫人誠以此時㧞之是子異人無國而有國夫
人無子而有子也則終身有寵於秦矣夫人以為然承
間言於太子曰(間古/莧翻)子異人絶賢(毛晃曰絶竒冠/也相去遼遠也)來往
者皆稱譽之因泣曰妾不幸無子願得子異人立以為
子以託妾身太子許之與夫人刻玉符約以為嗣因厚
餽遺異人(嗣祥吏翻/遺于季翻)而請呂不韋傅之異人名譽盛於
諸侯呂不韋娶邯鄲諸姬絶美者與居(娶字當從史記/作取邯鄲音寒)
(丹/)知其有娠(應劭曰娠震動懷任之意左傳曰邑姜方/娠孟康曰娠音身漢史娠多作身古今字)
(也師古曰孟説是也漢書皆以娠為任/身字邑姜方震自震動之震不作娠)異人從不韋飲
見而請之不韋佯怒既而獻之孕期年而生子政(佯音/羊期)
(讀曰朞盖任身十二月而生也子政/是為始皇為呂不韋以此賈禍張本)異人遂以為夫人
邯鄲之圍趙人欲殺之異人與不韋行金六百斤予守
者(予讀兑/曰與月)亡赴秦軍遂得歸異人楚服而見華陽夫人
(楚服為楚人之服/或曰楚楚盛服也)夫人曰吾楚人也當自子之因更其
名曰楚(更工/衡翻)
五十九年秦將軍摎伐韓(摎史記正義紀虬/翻康曰居由切)取陽城負
黍斬首四萬伐趙取二十餘縣斬首虜九萬赧王恐背
秦與諸侯約從將天下鋭師出伊闕攻秦令無得通陽
城(從子容翻將即/亮翻令力丁翻)秦王使將軍摎攻西周赧王入秦頓
首受罪盡獻其邑三十六口三萬秦受其獻歸赧王於
周是歲赧王崩(皇甫謚曰周凡三十/七王八百六十七年)
　
　
　
　
　
　
　
　
　
　
　
　
　
　
　資治通鑑卷五
