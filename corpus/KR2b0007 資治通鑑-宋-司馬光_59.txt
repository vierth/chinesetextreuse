
　資治通鑑卷五十八　　　　宋　司馬光　撰
　　　　　　　　　　　　　　　胡三省　音註
　漢紀五十(起重光作噩盡強/圉單閼凡七年)
　　孝靈皇帝中
光和四年春正月初置騄驥廐丞領受郡國調馬(賢曰/騄驥)
(善馬也調謂徴發/也調徒釣翻下同)豪右辜𣙜(前書音義曰辜障也𣙜專/也謂障餘人買賣而自取)
(其利𣙜/古岳翻)馬一匹至二百萬　夏四月庚子赦天下　交
阯烏滸蠻久為亂(烏滸蠻反事始上卷/光和元年滸呼古翻)牧守不能禁交
阯人梁龍等復反攻破郡縣(復扶/又翻)詔拜蘭陵令㑹稽朱儁
為交阯刺史(蘭陵縣屬東海/郡㑹古外翻)擊斬梁龍降者數萬人(降戸/江翻)
旬月盡定以功封都亭侯徴為諌議大夫　六月庚辰
雨雹如雞子(雨于/具翻)　秋九月庚寅朔日有食之　太尉
劉寛免衛尉許􁚕為太尉(􁚕於六翻辟考異曰袁紀十/月許郁坐  召錯繆免楊賜)
(為太尉今/從范書)　閏月辛酉北宫東掖庭永巷署災　司徒
楊賜罷　冬十月太常陳耽為司徒(年考異曰袁紀三/  閏月楊賜久病)
(罷十月陳耽為司徒葢誤置閏於去年按長厯此年閏/十月以袁紀考之閠九月為是恐長厯差一月今從范)
(書帝/紀)　鮮卑冦幽并二州檀石槐死子和連代立和連
才力不及父而貪淫後出攻北地北地人射殺之(射而/亦翻)
其子騫曼尚㓜兄子魁頭立後騫曼長大(長知/兩翻)與魁頭
爭國衆遂離散魁頭死弟歩度根立　是歳帝作列肆於
後宫使諸采女販賣更相盜竊爭鬬(更工/衡翻)帝著商賈服
(著陟畧翻下/同賈音古)從之飲宴為樂(樂音/洛)又於西園弄狗著進
賢冠帶綬(賢曰三禮圖曰進賢冠文官服之前高七寸/後高三寸長八寸續漢志曰靈帝寵用便嬖)
(子弟轉相汲引賣闗内侯直五百萬強者貪/如豺狼弱者畧不類物眞狗而冠也綬音受)又駕四驢
帝躬自操轡驅馳周旋(續漢志曰驢者乃服重致逺上/下山谷野人之所用耳何有帝)
(王君子而驂駕之乎天意若曰國且大亂/賢愚倒植凡執政者皆如驢也操千高翻)京師轉相倣
效驢價遂與馬齊帝好為私稸(好呼到翻/稸與蓄同)收天下之珍
貨每郡國貢獻先輸中署名為導行費(賢曰中署内署/也導引也貢獻)
(外别有所入以為/所獻希之導引也)中常侍吕强上疏諌曰天下之財莫
不生之陰陽(賢曰萬物禀/陰陽而生)歸之陛下豈有公私而今中
尚方斂諸郡之寶中御府積天下之繒(中尚方中御府/皆屬少府天子)
(私藏也繒/慈陵翻)西園引司農之藏中廐聚太僕之馬(中廐即/騄驥廐)
而所輸之府輒有導行之財調廣民因費多獻少(調徒/弔翻)
(少詩/沼翻)姦吏因其利百姓受其敝又阿媚之臣好獻其私
(好呼/到翻)容謟姑息自此而進舊典選舉委任三府尚書受
奏御而已(三府選其人而舉之/尚書受其奏以進御)受試任用責以成功功
無可察然後付之尚書舉劾請下廷尉覆案虛實行其
罪罰(劾戸槩翻又戸/得翻下遐稼翻)於是三公毎有所選參議掾屬咨
其行狀度其器能(掾俞絹翻行下/孟翻度徒洛翻)然猶有曠職廢官荒
穢不治(治直/之翻)今但任尚書或有詔用(詔用者不由三公/尚書徑以詔書用)
(之/也)如是三公得免選舉之負尚書亦復不坐責賞無歸
豈肯空自勞苦乎書奏不省(復扶又翻/省悉井翻)　何皇后性彊
忌後宫王美人生皇子協后酖殺美人帝大怒欲廢后
諸中官固請得止　大長秋華容侯曹節卒(華容縣/屬南郡)中
常侍趙忠代領大長秋
五年春正月辛未赦天下　詔公卿以謡言舉刺史二
千石為民蠧害者太尉許􁚕司空張濟承望内官受取
貨賂(􁚕許/六翻)其宦者子弟賓客雖貪汙穢濁皆不敢問而
虛糾邊遠小郡清脩有惠化者二十六人吏民詣闕陳訴
司徒陳耽上言公卿所舉率黨其私所謂放鴟梟而囚
鸞鳯(與考異曰劉陶傳光和五年以謠言舉二千石耽/  議郎曹操上言按耽已為司徒不應與議郎同)
(上言王沈魏書曰是歳以災異愽問得失太祖因/此上書切諌不云與耽同上言也今但云陳耽)帝以
讓􁚕濟由是諸坐謠言徴者悉拜議郎　二月大疫
三月司徒陳耽免　夏四月旱　以太常袁隗為司徒
　五月庚申永樂宫署災(樂音/洛)　秋七月有星孛于太
微(孛蒲/内翻)　板楯蠻冦亂巴郡連年討之不能尅帝欲大
發兵以問益州計吏漢中程包對曰板楯七姓(板楯七/姓羅朴)
(督鄂度夕龔皆渠/帥也楯食尹翻)自秦世立功復其租賦(復方/目翻)其人勇
猛善戰昔永初中羌入漢川郡縣破壊得板楯救之羌
死敗殆盡(事見四十九卷安帝元/初元年註亦見是年)羌人號為神兵傳語
種輩勿復南行(語牛倨翻種章勇/翻復扶又翻下同)至建和二年羌復大
入實頼板楯連摧破之前車騎将軍馮緄南征武陵亦
倚板楯以成其功近益州郡亂太守李顒亦以板楯討
而平之(緄古本翻又音/昆顒魚容翻)忠功如此本無惡心長吏鄉亭
更賦至重(長知兩翻/更工衡翻)僕役箠楚過於奴虜(箠止/橤翻)亦有嫁
妻賣子或乃至自剄割雖陳寃州郡而牧守不為通理
(為于/偽翻)闕庭悠遠不能自聞含怨呼天無所叩愬故邑落
相聚以叛戾非有謀主濳號以圖不軌今但選明能牧
守(守式/又翻)自然安集不煩征伐也帝從其言選用太守曹
謙宣詔赦之即時皆降(降戸/江翻)　八月起四百尺觀於阿
亭道(觀古/玩翻)　冬十月太尉許􁚕罷以太常楊賜為太尉
　帝校獵上林苑歴函谷闗遂狩于廣成苑十二月還
幸太學　桓典為侍御史宦官畏之典常乘驄馬京師
為之語曰行行且止避驄馬御史(驄馬青/白雜色)典焉之孫也
(順帝永建初焉為/太𫝊焉榮之孫也)
六年春三月辛未赦天下　夏大旱　爵號皇后母為
舞陽君　秋金城河水溢出二十餘里　五原山岸崩
(縱考異曰本紀云大冇年按今夏大旱/  使秋成亦不得為大冇年今不取)　初鉅鹿張角
奉事黄老以妖術教授號太平道呪符水以療病(妖於/驕翻)
(呪職/救翻)令病者跪拜首過(首式又翻今道家所施符/水祖張道陵葢同此術也)或時
病愈衆共神而信之角分遣弟子周行四方轉相誑誘
(誑居况翻/誘音酉)十餘年間徒衆數十萬自青徐幽冀荆揚兖
豫八州之人莫不畢應或棄賣財産流移犇赴塡塞道
路(塞悉/則翻)未至病死者亦以萬數郡縣不解其意(解戸/買翻)反
言角以善道教化為民所歸太尉楊賜時為司徒(賜為/司徒)
(熹平五/年也)上書言角誑燿百姓遭赦不悔稍益滋蔓(蔓音/萬)
今若下州郡捕討恐更騷擾速成其患宜切敕刺史二
千石簡别流民(下遐稼翻/别彼列翻)各䕶歸本郡以孤弱其黨然
後誅其渠帥可不勞而定㑹賜去位事遂留中(賢曰謂/所論事)
(留在禁中未施用之余據賜/以熹平六年免帥所類翻)司徒掾劉陶復上疏申賜
前議(掾俞絹翻/復扶又翻)言角等陰謀益甚四方私言云角等竊
入京師覘視朝政(覘丑亷翻/朝直遥翻)鳥聲獸心私共鳴呼州郡
忌諱不欲聞之但更相告語(更工/衡翻)莫肯公文宜下明詔
重募角等賞以國土有敢回避與之同罪帝殊不為意
方詔陶次第春秋條例(陶明春秋為之訓詁/故詔之次第條例)角遂置三
十六方方猶將軍也大方萬餘人小方六七千(曰考異/  袁紀)
(作坊今/從范書)各立渠帥(帥所/類翻)訛言蒼天已死黄天當立歳在
甲子天下大吉以白土書京城寺門(寺門在京城諸/官寺舎之門)及
州郡官府皆作甲子字大方馬元義等先收荆揚數萬
人期㑹發於鄴元義數往來京師(數所/角翻)以中常侍封諝
徐奉等為内應(諝私/吕翻)約以三月五日内外俱起
中平元年(是年十二/月改元)春角弟子濟南唐周上書告之(濟/子)
(禮翻人考異曰袁紀云/濟陰  唐客今從范書)於是收馬元義車裂於雒陽(考/)
(異曰袁紀曰五月乙夘馬元義/等於京都謀反伏誅今從范書)詔三公司𨽻案驗宫省
直衞及百姓有事角道者誅殺千餘人下冀州逐捕角
等(下遐/稼翻)角等知事已露晨夜馳敕諸方一時俱起皆著
黄巾以為標幟(著陟畧翻幟尺/志翻又音誌)故時人謂之黄巾賊二
月角自稱天公将軍角弟寳稱地公将軍寶弟梁稱人
公將軍(梁考異曰司馬彪九州春秋云角弟梁/  弟寳袁紀云角弟良寶今從范書)所在燔
燒官府劫略聚邑(聚才/喻翻)州郡失據長吏多逃亡(長知/兩翻)旬
月之間天下響應京師震動安平甘陵人各執其王應
賊三月戊申以河南尹何進為大將軍封慎侯(慎縣屬/汝南郡)
率左右羽林五營營士屯都亭脩理器械以鎮京師置
函谷太谷廣成伊闕轘轅旋門孟津小平津八關都尉
(函谷闗在河南榖城縣賢曰太谷在雒陽東廣成在河/南新城縣京相璠曰伊闕在雒陽西南五十里轘轅關)
(在緱氏縣東南水經註曰旋門坂在成臯縣西南十里/孟津在河内河陽縣南小平津在河南平縣北賢曰在)
(今鞏縣西北杜佑曰洛州/新安縣東北有漢八關城)帝召羣臣㑹議北地太守皇
甫嵩以為宜解黨禁益出中藏錢西園廐馬以班軍士
(中藏府令屬少府宦者為之中藏錢漢所謂/禁錢也西園廐馬即騄驥廐馬藏徂浪翻)嵩規之兄
子也上問計於中常侍吕強對曰黨錮久積人情怨憤
若不赦宥輕與張角合謀為變滋大悔之無救今請先
誅左右貪濁者大赦黨人料簡刺史二千石能否(料音/聊量)
(也度/也)則盜無不平矣帝懼而從之壬子赦天下黨人還
諸徙者(謂黨人妻子/徙邊者也)唯張角不赦發天下精兵遣北中
郎將盧植討張角(漢有三署中郎將五官及左右署又/有使匈奴中郎将北中郎将則創置)
(於此時盖以討/河北黄巾也)左中郎將皇甫嵩右中郎將朱儁討潁
川黄巾是時中常侍趙忠張讓夏惲郭勝叚珪宋典等
皆封侯貴寵(夏戸雅翻/惲於粉翻)上常言張常侍是我公趙常侍
是我母由是宦官無所憚畏並起第宅擬則宫室上嘗
欲登永安候臺(據續漢志永安宫在北宫東北中有候/臺洛陽宫殿名曰永安宫周回六百九)
(十八大故基在/洛陽故城中)宦官恐望見其居處乃使中大人尚但
諌曰(賢曰尚姓但名姓譜師尚父/之後後漢有高士尚子平)天子不當登高登高
則百姓虛散上自是不敢復升臺榭(觀靈帝以尚但之/言不敢復升臺榭)
(誠恐百姓虛散也謂無愛民之心可乎使其以信尚但者/信諸君子之言則漢之為漢未可知也賢曰春秋濳潭)
(巴曰天子毋高臺榭高臺榭則下叛/之盖因此以誑帝也復扶又翻下同)及封諝徐奉事發
上詰責諸常侍曰(詰去/吉翻)汝曹常言黨人欲為不軌皆令
禁錮或有伏誅者今黨人更為國用汝曹反與張角通
為可斬未皆叩頭曰此王甫侯覽所為也於是諸常侍
人人求退各自徴還宗親子弟在州郡者趙忠夏惲等
遂共譖吕強云與黨人共議朝廷數讀霍光傳(言其欲/謀廢立)
(也數所/角翻)强兄弟所在並皆貪穢帝使中黄門持兵召強
強聞帝召怒曰吾死亂起矣丈夫欲盡忠國家豈能對
獄吏乎遂自殺忠惲復譖曰強見召未知所問而就外
自屛(賢曰自屏謂自/殺也屏必郢翻)有姦明審遂收捕其宗親沒入財
産侍中河内向栩上便宜譏刺左右(栩况羽翻上/時掌翻下同)張讓
誣栩與張角同心欲為内應收送黄門北寺獄殺之郎
中中山張鈞上書曰竊惟張角所以能興兵作亂萬民
所以樂附之者(樂音/洛)其源皆由十常侍多放父兄子弟
婚親賓客典據州郡辜𣙜財利(𣙜古/岳翻)侵掠百姓百姓之
寃無所告訴故謀議不軌聚為盗賊宜斬十常侍縣頭
南郊以謝百姓(據宦者傳是時張讓趙忠夏惲郭勝孫/璋畢嵐栗嵩叚珪高望張恭韓悝宋典)
(十二人皆為中常侍言十常侍舉大數也縣讀曰懸常/考異曰范書宦者傳上列常侍十二人名而下云十)
(侍未/詳)遣使者布告天下可不須師旅而大冦自消帝以
鈞章示諸常侍皆免冠徒跣頓首乞自致雒陽詔獄並
出家財以助軍費有詔皆冠履視事如故帝怒鈞曰此
眞狂子也十常侍固當有一人善者不(不俯/九翻)御史承㫖
遂誣奏鈞學黄巾道收掠死獄中(掠音/亮)　庚子南陽黄巾
張曼成攻殺太守禇貢　帝問太尉楊賜以黄巾事賜
所對切直帝不悦夏四月賜坐冦賊免以太僕𢎞農鄧
盛為太尉已而帝閲錄故事得賜與劉陶所上張角奏
乃封賜為臨晉侯(臨晉縣屬馮翊賢曰故城在今/同州朝邑縣西南上時掌翻)陶為
中陵鄉侯　司空張濟罷以大司農張温為司空　皇
甫嵩朱儁合將四萬餘人(将即/亮翻)共討潁川嵩儁各統一
軍儁與賊波才戰敗嵩進保長社(長社縣屬潁川郡賢/曰今許州縣故城在)
(長葛/縣西)　汝南黄巾敗太守趙謙於邵陵(邵陵縣屬汝南/郡賢曰故城在)
(今豫州郾陵縣/東敗補邁翻)廣陽黄巾殺幽州刺史郭勲及太守劉
衞　波才圍皇甫嵩於長社嵩兵少(少詩/沼翻)軍中皆恐賊
依草結營㑹大風嵩約敕軍士皆束苣乘城(賢曰苣音/巨説文云)
(束葦/燒之)使鋭士間出圍外縱火大呼(間古莧翻/呼火故翻)城上舉燎
應之嵩從城中鼓譟而出犇擊賊陳(陳讀/曰陣)賊驚亂走㑹
騎都尉沛國曹操将兵適至五月嵩操與朱儁合軍更
與賊戰大破之斬首數萬級封嵩都鄉侯操父嵩為中
常侍曹騰養子不能審其生出本末或云夏侯氏子也
(吳人作曹瞞傳及郭頒世語並云嵩夏侯氏/之子夏侯惇之叔父操於惇為從父兄弟)操少機警
有權數而任俠放蕩不治行業(少詩照翻行/下孟翻下同)世人未之
竒也唯太尉橋𤣥及南陽何顒異焉(顒魚/容翻)𤣥謂操曰天
下将亂非命世之才不能濟也能安之者其在君乎顒
見操歎曰漢家将亡安天下者必此人也𤣥謂操曰君
未有名可交許子将子将者訓之從子劭也(許劭字子/将許訓為)
(公見上卷熹平三/年四年從才用翻)好人倫多所賞識與從兄靖俱有高
名好共覈論鄉黨人物毎月輙更其品題故汝南俗有
月旦評焉(後置州郡中正本於此/好呼到翻更工衡翻)嘗為郡功曹府中聞
之莫不改操飾行曹操往造劭而問之(造七/到翻)曰我何如
人劭鄙其為人不答操乃劫之劭曰子治世之能臣亂
世之姦雄(言其才絶世也天下治則盡其能/為世用天下亂則逞其智為時雄)操大喜而
去(曹操事/始此)朱儁之擊黄巾也其䕶軍司馬北地𫝊爕上
疏曰(䕶軍司馬官為司/馬而使監䕶一軍)臣聞天下之禍不由於外皆興
於内是故虞舜先除四凶然後用十六相(尚書舜流共/工于幽州放)
(驩兠于崇山竄三苖于三危殛鯀于羽山四罪而天下/咸服左傳曰高陽氏有才子八人蒼舒隤敳檮戭大臨)
(尨降庭堅仲容叔逹謂之八愷高辛氏有才子八人伯奮/仲堪叔獻季仲伯虎仲熊叔豹季貍謂之八元舜臣堯)
(流四凶族/舉十六相)明惡人不去則善人無由進也今張角起於
趙魏黄巾亂於六州此皆釁發蕭牆而禍延四海者也
臣受戎任奉辭伐罪始到潁川戰無不尅黄巾雖盛不
足為廟堂憂也臣之所懼在於治水不自其源末流彌
増其廣耳(治直/之翻)陛下仁德寛容多所不忍故閹豎弄權
忠臣不進誠使張角梟夷黄巾變服(謂其黨歸順去其/黄巾而復服時人)
(之服也梟堅堯翻梟/夷謂梟斬而誅夷之)臣之所憂甫益深耳何者夫邪正
之人不宜共國亦猶氷炭不可同器彼知正人之功顯
而危亡之兆見皆將巧辭飾説共長虚偽(見賢遍翻/長知兩翻)夫
孝子疑於屢至(即曽母投杼事見/三卷周赧王七年)市虎成於三夫(韓子/龎共)
(與魏太子質於邯鄲共謂魏王曰今一人言市有虎王/信乎王曰否二人言信乎王曰否三人言信乎王曰寡)
(人信矣共曰夫市無虎明矣然三人言成市有虎/今邯鄲去魏逺於市謗臣者過三人願王熟察之)若不
詳察眞偽忠臣將復有杜郵之戮矣(白起事見五卷周/赧王五十八年復)
(扶又翻/郵音尤)陛下宜思虞舜四罪之舉速行讒佞之誅則善
人思進姦凶自息趙忠見其疏而惡之(惡烏/路翻)爕擊黄巾
功多當封忠譖訴之帝識爕言(賢曰識記/也音志)得不加罪竟亦
不封　張曼成屯宛下百餘日(宛於/元翻)六月南陽太守秦頡
擊曼成斬之交阯土多珍貨前後刺史多無清行(行下/孟翻)
財計盈給輙求遷代故吏民怨叛執刺史及合浦太守
來逹自稱柱天将軍三府選京令東郡賈琮為交阯刺
史(京縣屬河南/尹琮祖宗翻)琮到部訊其反狀咸言賦歛過重(歛力/贍翻)
百姓莫不空單京師遥逺告寃無所民不聊生故聚為
盜賊琮即移書告示各使安其資業招撫荒散蠲復徭
役(蠲吉𤣥翻復音/方目翻除也)誅斬渠帥為大害者(帥所/類翻)簡選良吏
試守諸縣歳閒蕩定百姓以安巷路為之歌曰賈父來
晚使我先反今見清平吏不敢飯(言吏不敢過民家/而飯也飯扶晚翻)　皇
甫嵩朱儁乗勝進討汝南陳國黄巾追波才於陽翟擊
彭脱於西華(姓譜波姓也其先事王莽為波水將軍子/孫以為氏陽翟縣屬潁川郡西華縣屬汝)
(南郡賢曰西華故城在今陳州項/城縣西又曰在今溵水縣西北)並破之餘賊降散(降/戸)
(江/翻)三郡悉平嵩乃上言其狀以功歸儁於是進封儁西
鄉侯遷鎭賊中郎將(此因欲鎮安黄/巾餘賊而置官)詔嵩討東郡儁討
南陽北中郎將盧植連戰破張角斬獲萬餘人角等走
保廣宗(廣宗縣屬鉅鹿郡賢/曰今貝州宗城縣)植築圍鑿塹造作雲梯垂
當㧞之(垂幾也塹/七艶翻)帝遣小黄門左豐視軍或勸植以賂
送豐植不肯豐還言於帝曰廣宗賊易破耳(易以/䜴翻)盧中
郎固壘息軍以待天誅帝怒檻車徴植減死一等遣東
中郎將隴西董卓代之(盧植先為北中郎將卓為東/中郎將四中郎將始於此)
巴郡張脩以妖術為人療病(為于/偽翻)其灋畧與張角同令
病家出五斗米號五斗米師秋七月脩聚衆反冦郡縣
時人謂之米賊(魏考異曰范書靈帝紀有此張脩陳壽/  志張魯傳有劉焉司馬張脩劉艾典)
(畧有漢中張脩裴松之以為張脩應是張衡非典畧之/失則傳寫之誤案魯傳云祖父陵父衡皆為五斗米道)
(衡死魯復行之劉焉司馬張脩與魯同擊/漢中魯襲殺脩非其父也今此据范書)　八月皇甫
嵩與黄巾戰於蒼亭(蒼亭在東/郡范縣界)獲其帥卜已(帥所/類翻)董卓
攻張角無功扺罪乙巳詔嵩討角　九月安平王續坐
不道誅(安帝延光元年改樂成國曰安/平以孝王得紹封續得子也)國除初續為黄
巾所虜國人贖之得還朝廷議復其國議郎李爕曰續
守藩不稱(稱尺/證翻)損辱聖朝不宜復國朝廷不從爕坐謗
毁宗室輸作左校(校戸/教翻)未滿歳王坐誅乃復拜議郎京
師為之語曰父不肯立帝(謂李固不肯立/質桓二帝也)子不肯立王
　冬十月皇甫嵩與張角弟梁戰於廣宗梁衆精勇嵩
不能尅明日乃閉營休士以觀其變知賊意稍懈(懈居/隘翻)
乃濳夜勒兵雞鳴馳赴其陳(陳讀/曰陣)戰至晡時大破之斬
梁獲首三萬級赴河死者五萬許人角先已病死剖棺
戮屍傳首京師十一月嵩復攻角弟寳於下曲陽斬之
(下曲陽縣屬鉅鹿郡以常山有/上曲陽故此稱下復扶又翻)斬獲十餘萬人即拜嵩
為左車騎將軍領冀州牧封槐里侯嵩能温䘏士卒毎
軍行頓止須營幔脩立然後就舎軍士皆食爾乃嘗飯
(爾如/此也)故所嚮有功　北地先零羗及枹罕河闗羣盜反(河/闗)
(枹罕二縣皆屬隴西/郡零音憐枹音膚)共立湟中義從胡北宫伯玉李文
侯為將軍(北宫以所居為氏左傳有衛大夫北/宫文子孟子有北宫黝從才用翻)殺䕶羗
校尉泠徴(賢曰泠姓也周/有泠州鳩音零)金城人邉章韓遂素著名西
州羣盜誘而劫之使專任軍政(誘音酉/任音壬)殺金城太守陳
懿攻燒州郡初武威太守倚恃權貴恣行貪暴(武威太/守史失)
(其姓/名)凉州從事武都蘇正和案致其罪刺史梁鵠懼欲
殺正和以免其負訪於漢陽長史敦煌葢勲(續漢志郡/太守置丞)
(一人郡當邉戍者丞為長/史敦古門翻葢徒盍翻)勲素與正和有仇或勸勲因
此報之勲曰謀事殺良非忠也乗人之危非仁也乃諌
鵠曰夫紲食鷹隼欲其鷙也(賢曰紲繫也廣雅曰鷙執/也取其能服執衆鳥隼聳)
(尹翻食/讀曰飤)鷙而亨之(亨讀/作烹)將何用哉鵠乃止正和詣勲求
謝勲不見曰吾為梁使君謀不為蘇正和也(為于/偽翻)怨之
如初後刺史左昌盜軍榖數萬勲諌之昌怒使勲與從
事辛曽孔常别屯阿陽以拒賊(阿陽縣屬/漢陽郡)欲因軍事罪
之而勲數有戰功(數所/角翻)及北宫伯玉之攻金城也勲勸
昌救之昌不從陳懿既死邉章等進圍昌於冀昌召勲
等自救辛曽等疑不肯赴勲怒曰昔莊賈後期穰苴奮
劍(齊景公時燕晉侵齊景公以司馬穰苴為將禦之令/寵臣荘賈監軍穰苴與期旦日㑹賈素驕貴夕時乃)
(至穰苴召軍正問曰軍法期而後者/云何對曰當斬遂斬賈以狥于三軍)今之從事豈重於
古之監軍乎(監古/䘖翻)曽等懼而從之勲至冀誚讓章等以
背叛之罪(誚才笑翻/背蒲妹翻)皆曰左使君若早從君言以兵臨
我庶可自改今罪已重不得降也乃解圍去叛羗圍校
尉夏育於畜官(前書尹翁歸傳冇論罪輸掌畜官音義/曰右扶風畜牧所在有苑師之屬故曰)
(畜官畜音/許救翻)勲與州郡合兵救育至狐槃(晉時秦苻生葬/姚弋仲於狐槃)
(載記曰在/天水冀縣)為羗所敗勲餘衆不及百人身被三創(敗補/邁翻)
(被皮義翻/創初良翻)堅坐不動指木表曰尸我於此句就種羗滇
吾以兵扞衆曰(賢曰句就羗别種句音古/侯翻種章勇翻滇音顚)葢長史賢人
汝曹殺之者為負天勲仰罵曰死反虜汝何知促來殺
我衆相視而驚滇吾下馬與勲勲不肯上(上時/掌翻)遂為羗
所執羗服其義勇不敢加害送還漢陽後刺史楊雍表
勲領漢陽太守　張曼成餘黨更以趙宏為帥衆復盛
(帥所類翻下同/復扶又翻下同)至十餘萬據宛城朱儁與荆州刺史徐
璆等合兵圍之(宛於元翻/璆渠尤翻)自六月至八月不㧞有司奏
徴儁司空張温上疏曰昔秦用白起燕任樂毅皆曠年
歴載乃能尅敵(史記白起事秦昭王為大良造攻魏破/之後五年攻趙㧞光狼城後七年攻楚)
(㧞鄢鄧五城明年㧞郢燒夷陵遂東至竟陵樂毅事燕/昭王為上將軍伐齊入臨菑徇齊五歳下七十餘城)
儁討潁川已有功效引師南指方畧已設臨軍易將(將/即)
(亮/翻)兵家所忌宜假日月責其成功帝乃止儁擊宏斬之
賊帥韓忠復據宛拒儁儁鳴鼓攻其西南賊悉衆赴之
儁自將精卒掩其東北乘城而入忠乃退保小城惶懼
乞降(將即亮翻降尸/江翻並下同)諸將皆欲聽之儁曰兵固有形同
而埶異者昔秦項之際民無定主故賞附以勸來耳今
海内一統唯黄巾造逆納降無以勸善討之足以懲惡
今若受之更開逆意賊利則進戰鈍則乞降縱敵長冦
(長知/兩翻)非良計也因急攻連戰不尅儁登土山望之顧謂
司馬張超曰吾知之矣賊今外圍周固内營逼急乞降
不受欲出不得所以死戰也萬人一心猶不可當况十
萬乎不如徹圍并兵入城忠見圍解埶必自出自出則
意散破之道也既而解圍忠果出戰儁因擊大破之斬
首萬餘級南陽太守秦頡殺忠餘衆復奉孫夏為帥還
屯宛儁急攻之司馬孫堅率衆先登癸巳㧞宛城孫夏
走儁追至西鄂精山(西鄂縣屬南陽郡賢曰故城在/今鄧州向城縣南精山在其南)復破
之斬萬餘級於是黄巾破散其餘州郡所誅一郡數千
人　十二月己巳赦天下改元　豫州刺史太原王允
破黄巾得張讓賓客書與黄巾交通上之(上時/掌翻)上責怒
讓讓叩頭陳謝竟亦不能罪也讓由是以事中允(中竹/仲翻)
(中傷/也)遂傳下獄(賢曰傳逮也傳妹/戀翻下遐稼翻)㑹赦還為刺史旬日
間復以他罪被捕(被皮/義翻)楊賜不欲使更楚辱(賢曰更經/也楚苦痛)
(更工/衡翻)遣客謝之曰君以張讓之事故一月再徴㓙慝難
量(量音/良)幸為深計(賢曰深計/謂令自死)諸從事好氣决者(好呼/到翻)共
流涕奉藥而進之允厲聲曰吾為人臣獲罪於君當伏
大辟以謝天下(辟毗/亦翻)豈有乳藥求死乎(前書王嘉𫝊何/謂咀藥而死乳)
(當作/咀)投杯而起出就檻車既至大將軍進與楊賜袁隗
共上疏請之得減死論(楊考異曰允傳云大尉袁隗司徒/  賜按隗賜時皆不為此官恐誤)
(也/)
二年春正月大疫　二月己酉南宫雲臺災庚戍樂城
門災(據續漢志葢樂成殿門也城當作成五/行志作樂城門劉昭曰南宫中門也)中常侍張
讓趙忠説帝歛天下田畮十錢(説輸芮翻歛力/贍翻畮古畒字)以脩宫
室鑄銅人樂安太守陸康上疏諌曰昔魯宣税畮而蝝
災自生(公羊傳曰初税畒者何履畆而税也何休註云/宣公無恩信於人人不肯盡力於公田起履踐)
(案行其畒榖好者税取之蝝螽子也傳曰冬蝝生此其/言蝝生何上變古易常也註云上公也謂宣公變易公)
(田舊制而税畆/也蝝余專翻)哀公増賦而孔子非之(左傳季孫欲以/田賦使冉有訪)
(諸仲尼仲尼私非冉有曰子季孫若欲行而/灋則周公之典在若欲茍而行又何訪焉)豈有聚奪
民物以營無用之銅人捐捨聖戒自蹈亡王之灋哉内
倖譖康援引亡國以譬聖明(援于/元翻)大不敬檻車徴諸廷
尉侍御史劉岱表陳解釋得免歸田里康續之孫也(陸/續)
(事見四十五卷明/帝永平十四年)又詔發州郡材木文石部送京師黄
門常侍輙令譴呵不中者因强折賤買僅得本賈十分
之一(中竹仲翻/賈讀曰價)因復貨之宦官復不為即受材木遂至
腐積宫室連年不成刺史太守復増私調(復扶又翻/調徒弔翻)百
姓呼嗟又令西園騶分道督趣(騶側尤翻/趣讀曰促)恐動州郡多
受賕賂刺史二千石及茂才孝亷遷除皆責助軍脩宫
錢大郡至二三千萬餘各有差當之官者皆先至西園
諧價然後得去(賢曰諧謂平/定其價也)其守清者乞不之官皆廹
遣之時鉅鹿太守河内司馬直新除以有清名減責三
百萬直被詔悵然曰為民父母而反割剝百姓以稱時
求(被皮義翻/稱尺證翻)吾不忍也辭疾不聽行至孟津上書極陳
當世之失即吞藥自殺書奏帝為暫絶脩宫錢(為于/偽翻)
以朱儁為右車騎将軍　自張角之亂所在盜賊並起
博陵張牛角常山禇飛燕及黄龍左校于氐根張白騎
劉石左髭文八平漢大計司𨽻綠城雷公浮雲白雀楊
鳯于毒五鹿李大目白繞眭固苦蝤之徒不可勝數(朱/儁)
(傳曰輕便者言飛燕于氐根賢註曰左傳曰于思于思/杜預云于思多須之貌騎白馬者為張白騎大聲者稱)
(雷公大眼者為大目左髭文八作左髭大八校/戸教翻騎竒寄翻眭息隨翻蝤才由翻勝音升)大者二
三萬小者六七千人張牛角褚飛燕合軍攻癭陶(癭於/郢翻)
牛角中流矢(中竹/仲翻)且死令其衆奉飛燕為帥(帥所/類翻)改姓
張飛燕名燕輕勇趫捷故軍中號曰飛燕(趫邱/妖翻)山谷冦
賊多附之部衆寖廣殆至百萬號黒山賊(杜佑曰衞州/衞縣漢朝歌)
(縣也紂都朝歌在今/縣西縣西北有黒山)河北諸郡縣並被其害(被皮/義翻)朝廷
不能討燕乃遣使至京師奏書乞降(降戸/江翻)遂拜燕平難
中郎将(難乃/旦翻)使領河北諸山谷事歳得孝亷計吏　司
徒袁隗免(隗五/罪翻)　二月以廷尉崔烈為司徒烈寔之從
兄也(崔寔作政論/從才用翻)是時三公往往因常侍阿保入錢西
園而得之(賢曰阿保謂傅母也/余謂阿母保母也)叚熲張温等雖有功勤
名譽(熲古/逈翻)然皆先輸貨財乃登公位烈因傳母入錢五
百萬故得為司徒及拜日天子臨軒百僚畢㑹帝顧謂
親幸者曰悔不少靳可至千萬(賢曰靳固之/也居焮翻)程夫人於
傍應曰崔公冀州名士豈肯買官頼我得是反不知姝
邪(賢曰姝美也言反不知/斯事之美也姝春朱翻)烈由是聲譽頓衰　北宫伯
玉等冦三輔詔左車騎將軍皇甫嵩鎮長安以討之時
凉州兵亂不止徴發天下役賦無已崔烈以為宜棄凉
州詔㑹公卿百官議之議郎𫝊爕厲言曰斬司徒天下
乃安尚書奏爕廷辱大臣帝以問爕對曰樊噲以冒頓
悖逆憤激思奮未失人臣之節季布猶曰噲可斬也(事/見)
(十二卷惠/帝三年)今凉州天下要衝國家藩衛高祖初興使酈
商别定隴右(高祖以將軍酈商為隴/西都尉别定北地郡)世宗拓境列置四
郡(武帝元狩二年匃奴渾邪王降太初元年置酒泉張/掖郡四年以休屠王地為武威郡後元年分酒泉郡)
(置敦/煌郡)議者以為斷匃奴右臂(斷丁/管翻)今牧御失和使一州
叛逆烈為宰相不念為國思所以弭之之䇿(為于/偽翻)乃欲
割棄一方萬里之土臣竊惑之若使左袵之虜得居此
地(説文曰袵衣衿/夷狄之人左袵)士勁甲堅因以為亂此天下之至慮
社稷之深憂也若烈不知是極蔽也知而故言是不忠
也帝善而從之　夏四月庚戌大雨雹(雨于/具翻)　五月太
尉鄧盛罷以太僕河南張延為太尉　六月以討張角
功封中常侍張讓等十二人為列侯　秋七月三輔螟
(説文曰螟蟲/食榖葉者)　皇甫嵩之討張角也過鄴見中常侍趙忠
舍宅踰制奏沒入之又中常侍張讓私求錢五千萬嵩
不與二人由是奏嵩連戰無功所費者多徴嵩還收左
車騎將軍印綬削戸六千(綬音/受)八月以司空張温為車
騎將軍執金吾袁滂為副以討北宫伯玉拜中郎将董
卓為破虜將軍與盪冦將軍周愼並統於温　九月以
特進楊賜為司空冬十月庚寅臨晉文烈侯楊賜薨以
光禄大夫許相為司空相訓之子也(建寧二年許/訓為司徒)　諌
議大夫劉陶上言天下前遇張角之亂後遭邉章之冦
今西羗逆類已攻河東恐遂轉盛豕突上京(河東東南/至雒陽五)
(百里/耳)民有百走退死之心而無一前鬭生之計西冦浸
前車騎孤危(車騎謂/張温也)假令失利其敗不救臣自知言數
見厭(數所/角翻)而言不自裁者以為國安則臣䝉其慶國危
則臣亦先亡也謹復陳當今要急八事(復扶/又翻)大較言天
下大亂皆由宦官宦官共讒陶曰前張角事發詔書示
以威恩自此以來各各改悔今者四方安静而陶疾害
聖政專言妖孽(妖於驕翻/孽魚列翻)州郡不上(上時/掌翻)陶何縁知疑
陶與賊通情於是收陶下黄門北寺獄掠按日急(下遐/稼翻)
(掠音/亮)陶謂使者曰臣恨不與伊吕同疇而以三仁為軰
(孔子曰殷有三仁焉微子去/之箕子為之奴比干諌而死)今上殺忠謇之臣下有憔
悴之民(悴泰/醉翻)亦在不久後悔何及遂閉氣而死前司徒
陳耽為人忠正宦官怨之亦誣䧟死獄中　張温將諸
郡兵歩騎十餘萬屯美陽(美陽縣屬扶風賢曰在今雍/州武功縣北杜佑曰美陽本)
(前漢頻/陽縣)邉章韓遂亦進兵美陽温與戰輙不利十一月
董卓與右扶風鮑鴻等并兵攻章遂大破之章遂走榆
中(榆中縣屬金城郡賢曰故城在今蘭州金城縣東/杜佑曰蘭州治五泉縣漢榆中故城在今縣東)温
遣周慎將三萬人追之參軍事孫堅説愼曰賊城中無
榖當外轉糧食堅願得萬人斷其運道(參軍事之官始/見於此杜佑曰)
(漢靈帝時陶謙幽州刺史參司空車騎將軍張温軍事/時孫堅亦為參軍晉時軍府乃置為官員説輸芮翻斷)
(丁管翻/下同)將軍以大兵繼後賊必困乏而不敢戰走入羗
中并力討之則凉州可定也愼不從引軍圍榆中城而
章遂分屯葵園峽反斷愼運道愼懼棄車重而退(重直/用翻)
温又使董卓將兵三萬討先零羌(零音/隣)羗胡圍卓於望
垣北(望垣縣屬漢陽郡陳壽/三國志曰望垣峽名)糧食乏絶乃於所度水中
立􁆘以捕魚而濳從􁆘下過軍(賢曰續漢書􁆘字作堰/其字義則同但異體耳)
比賊追之(比必/寐翻)决水已深不得度遂還屯扶風張温以
詔書召卓卓良乆乃詣温温責讓卓應對不順孫堅前
耳語謂温曰(耳語附耳/而語也)卓不怖罪(怖普/布翻)而䲭張大語宜
以召不時至陳軍灋斬之温曰卓素著威名於河隴之
間今日殺之西行無依堅曰明公親率王師威震天下
何頼於卓觀卓所言不假明公輕上無禮一罪也章遂
䟦扈經年當以時進討而卓云未可沮軍疑衆二罪也
(沮在/吕翻)卓受任無功應召稽留而軒昻自高三罪也古之
名將仗鉞臨衆未有不斷斬以成功者也今明公垂意
於卓(垂意猶言降意/也斷丁亂翻)不即加誅虧損威刑於是在矣温
不忍發乃曰君且還卓將疑人堅遂出　是歳帝造萬
金堂於西園引司農金錢繒帛牣積堂中(賢曰牣/滿也)復藏
寄小黄門常侍家錢各數千萬(復扶/又翻)又於河間買田宅
起第觀(帝故封河間解凟/亭侯觀古玩翻)
三年春二月江夏兵趙慈反(夏戸/雅翻)殺南陽太守秦頡
庚戌赦天下　太尉張延罷遣使者持節就長安拜張
温為太尉三公在外始於温　以中常侍趙忠為車騎
將軍帝使忠論討黄巾之功執金吾甄舉謂忠曰(甄之/人翻)
傅南容前在東軍有功不侯(𫝊爕字南容不/侯事見上年)天下失望
今將軍親當重任宜進賢理屈以副衆心忠納其言遣
弟城門校尉延致殷勤於𫝊爕延謂爕曰南容少答我
常侍(少詩/沼翻)萬戸侯不足得也爕正色拒之曰有功不論
命也傅爕豈求私賞哉忠愈懐恨然憚其名不敢害出
為漢陽太守(年考異曰袁紀在明/  九月今從范書)　帝使鉤盾令宋典
脩南宫玉堂(南宫有/玉堂殿)又使掖庭令畢嵐鑄四銅人又鑄
四鐘皆受二千斛(賢曰銅人列於蒼龍𤣥武闕/外鐘懸於雲臺及玉堂殿前)又鑄天
祿蝦蟇吐水於平門外橋東轉水入宫(賢曰天祿獸也/案今鄧州南陽)
(縣北有宗資碑旁有兩石獸鐫其膞一曰天禄一曰辟/邪此即天禄辟邪並獸名也漢有天禄閣亦因獸以立)
(名/)又作翻車渇烏施於橋西用灑南北郊路(賢曰翻車/設機車以)
(引水渇烏為曲桶以氣/引水上也車尺遮翻)以為可省百姓灑道之費　五
月壬辰晦日有食之　六月荆州刺史王敏討趙慈斬
之　車騎將軍趙忠罷　冬十月武陵蠻反郡兵討破
之　前太尉張延為宦官所譖下獄死　十二月鮮卑
冦幽并二州　徴張温還京師
四年春正月己卯赦天下　二月滎陽賊殺中牟令(中/牟)
(縣屬河南尹賢/曰今鄭州縣)三月河南尹何苖討滎陽賊破之拜苖
為車騎將軍　韓遂殺邉章及北宫伯玉李文侯擁兵
十餘萬進圍隴西太守李相如叛與遂連和凉州刺史
耿鄙率六郡兵討遂鄙任治中程球(百官志州刺史置/從事史員職畧與)
(司𨽻同無都官從事其功曹從事/為治中從事主州選署及衆事)球通姦利士民怨之
漢陽太守傅爕謂鄙曰使君統政日淺民未知教賊聞
大軍將至必萬人一心邉兵多勇其鋒難當而新合之
衆上下未和萬一内變雖悔無及不若息軍養德明賞必
罰賊得寛挺(賢曰挺觧/也又緩也)必謂我怯羣惡爭勢其離可必
然後率已教之民討成離之賊其功可坐而待也鄙不
從夏四月鄙行至狄道州别駕反應賊(别駕從事刺史/行部則奉引録)
(衆/事)先殺程球次害鄙賊遂進圍漢陽城中兵少糧盡爕
猶固守時北地胡騎數千隨賊攻郡皆夙懐爕思共於
城外叩頭求送爕歸鄉里(𫝊爕北地/靈州人)爕子幹年十三言
於爕曰國家昏亂遂令大人不容於朝(朝直/遥翻)今兵不足
以自守宜聽羗胡之請還鄉里徐俟有道而輔之言未
終爕慨然歎曰汝知吾必死邪聖逹節次守節(左傳曹/公子臧)
(曰聖逹節次/守節下失節)殷紂暴虐伯夷不食周粟而死吾遭世亂
不能養浩然之志食禄又欲避其難乎(難乃/旦翻)吾行何之
必死於此汝有才智勉之勉之主簿楊㑹吾之程嬰也
(史記趙朔娶晉成公姊為夫人晉景公三年屠岸賈殺/趙朔滅其族朔妻冇遺腹走公宫朔客公孫杵臼謂)
(客程嬰曰胡不死嬰曰朔之婦冇遺腹即幸而生男吾/奉之即女也吾徐死耳居無何朔妻生男屠岸賈聞之)
(乃索於公宫朔妻置兒於絝中祝曰趙宗滅乎若啼即/不滅若無聲及索兒竟無聲程嬰曰今一索不得後必)
(復索之杵臼乃取他嬰兒負之匿山中諸將攻殺杵臼/并兒然趙孤兒乃在程嬰所即趙武也居十五年景公)
(乃立趙武為卿/而復其田邑)狄道人王國使故酒泉太守黄衍説爕
曰天下已非復漢有府君寧有意為吾屬帥乎(帥所/類翻)爕
按劍叱衍曰若剖符之臣反為賊説邪遂麾左右進兵
臨陳戰殁(説輪芮翻為于偽翻陳讀曰陣書考/異曰袁紀在明年五月今從范)耿鄙司
馬扶風馬騰亦擁兵反與韓遂合共推王國為主冦掠
三輔　太尉張温以冦賊未平免以司徒崔烈為太尉
　五月以司空許相為司徒光禄勲沛國丁宫為司空
　初張温發幽州烏桓突騎三千以討凉州故中山相漁
陽張純請將之温不聽而使涿令遼西公孫瓚將之(涿/郡)
(治涿縣瓚/藏旱翻)軍到薊中烏桓以牢禀逋縣(縣讀曰懸牢價/直也稟給也賢)
(曰前書音義牢廪食/也古者名廪為牢)多叛還本國張純忿不得將(將即/亮翻)
乃與同郡故泰山太守張舉及烏桓大人邱力居等連
盟劫略薊中(薊音/計)殺䕶烏桓校尉公綦稠(公綦/復姓)右北平
太守劉政遼東太守陽終等衆至十餘萬屯肥如(肥如/縣屬)
(遼西郡應劭曰肥子奔燕燕/封於此賢曰故城今平州)舉稱天子純稱彌天將軍
安定王移書州郡云舉當代漢告天子避位敕公卿奉
迎　冬十月長沙賊區星自稱將軍(區烏侯翻姓也又/如字  考異曰范)
(書作觀鵠今/從陳壽吳志)衆萬餘人詔以議即孫堅為長沙太守討
擊平之封堅烏程侯(烏程縣屬吳郡為堅以/長沙兵討董卓張本)　十一月
太尉崔烈罷以大司農曹嵩為太尉　十二月屠各胡
反(屠各胡即匃奴/也屠直於翻)　是歳賣闗内侯直五百萬錢　前
太丘長陳寔卒(長知/兩翻)海内赴弔者三萬餘人寔在鄉閭
平心率物其有爭訟輙求判正(判分也剖也剖/析而見正理也)曉譬曲
直退無怨者至乃歎曰寧為刑罰所加不為陳君所短
楊賜陳耽每拜公卿羣僚畢賀輙歎寔大位未登愧於
先之(先悉/薦翻)
　
　資治通鑑卷五十八
