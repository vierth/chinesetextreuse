
　元史巻一百六
　　明翰林學士亞中大夫知制誥兼修國史宋濂等修
　表第一
　　后妃表
后妃之制厥有等威其來尚矣元初因其國俗不娶庶
姓非此族也不居嫡選當時史臣以為舅甥之貴葢有
周姬齊姜之遺意歴世守之固可嘉也然其居則有曰
鄂爾多之分没復有繼承守宫之法位號之淆名分之
瀆則亦甚矣累朝常詔有司修后妃傳而未見成書内
廷事秘今莫之考則其氏名之僅見簡牘者尚可遺而
不録乎且一代之制存焉闕疑而慎言斯可矣作后妃
傳




　
　
　
　
　
　
　
　
　
　
　
　
　
　
　
　元史卷一百六
元史巻一百六考證
太宗托里格訥六皇后鼐瑪錦氏嵗壬寅太宗崩后攝
　國凡四年　按元太宗崩於嵗辛丑鼐瑪錦氏后之
　稱制始於嵗壬寅本紀可證表文舛錯至后妃傳載
　后攝國凡五年乃史臣未檢壬寅后始稱制之文從
　辛丑計至乙巳遂云五年表作四年實無誤也
泰定帝巴拜哈斯皇后鴻吉哩氏邁珠罕女　按后妃
　傳邁珠罕乃泰定帝二妃巴罕蘓喀逹喇之父后與
　二妃俱鴻吉哩氏表因誤書為后父下文巴罕書巴
　拜哈斯妹並誤鴻吉哩氏之世系莫詳於托音色辰
　傳今以傳考之巴罕後於巴拜哈斯皇后輩行不同
寧宗皇后順帝皇后　原表文宗皇后以下備録追封
　　帝后而寧順兩朝闕如按寧宗短世然順帝為之立
　　后祔廟有其名則不容沒其實今采本傳並補入表
　　中
