
　　唐正議大夫行秘書少監琅邪縣開國子顏師古注
　楚元王傳第六
楚元王交字游髙祖同父少弟也(師古曰言同父知其/異母○宋祁曰母字)
(下有/也字)好書多材蓺少時嘗與魯穆生白生申公俱受詩
於浮丘伯(服䖍曰白生魯國奄里/人浮丘伯秦時儒生)伯者孫卿門人也(師/古)
(曰孫卿姓荀名况為楚蘭陵/令漢以避宣帝諱改之曰孫)及秦焚書各别去髙祖兄
弟四人長兄伯次仲伯蚤卒(師古曰蚤古早字也/○宋祁曰也字當刪)髙祖
既為沛公景駒自立為楚王髙祖使仲與審食其留侍
太上皇(師古曰食音/異其音基)交與蕭曹等俱從髙祖見景駒遇
項梁共立楚懐王因西攻南陽入武關與秦戰於藍田
至霸上封交為文信君從入蜀漢還定三秦誅項籍即
帝位交與盧綰常侍上出入臥内傳言語諸内事隠謀
而上從父兄劉賈數别將漢六年既廢楚王信分其地
為二國立賈為荆王交為楚王王薛郡東海彭城三十
六縣先有功也後封次兄仲為代王長子肥為齊王初
髙祖微時常避事時時與賔客過其丘嫂食(應劭曰丘/姓也孟康)
(曰西方謂亡女壻為丘壻丘空也兄亡空有嫂也張晏/曰丘大也長嫂稱也晋灼曰禮謂大婦為冢婦師古曰)
(史記丘字作巨丘巨皆大/也張晋二説其義得之)嫂厭叔與客來陽為羮盡轑
釡(服䖍曰音勞轑轢也師古曰以勺/轢釡令為聲也轢音洛又音歴)客以故去已而視
釡中有羮繇是怨嫂(師古曰繇/與由同)及立齊代王而伯子獨
不得侯太上皇以為言髙祖曰某非敢忘封之也為其
母不長者七年十月封其子信為羮頡侯(師古曰頡音/戞言其母戞)
(羮釡也○宋祁/曰當作頡羮)元王既至楚以穆生白生申公為中大
夫髙后時浮丘伯在長安元王遣子郢客與申公俱卒
業(師古曰/卒終也)文帝時聞申公為詩最精以為博士元王好
詩諸子皆讀詩申公始為詩傳號魯詩(師古曰凡言傳/者謂為之解説)
(若今詩毛/氏傳也)元王亦次之詩傳號曰元王詩(師古曰次謂/綴集之○劉)
(攽曰次之/之字衍)世或有之髙后時以元王子郢客為宗正封
上邳侯(○宋祁曰/當作下邳)元王立二十三年薨太子辟非先卒
(師古曰辟非者猶辟邪辟兵之類也先/卒者元王未薨之時已卒也辟音壁)文帝乃以宗正
上邳侯郢客嗣是為夷王申公為博士失官隨郢客歸
復以為中大夫立四年薨子戊嗣文帝尊寵元王子生
爵比皇子(師古曰元王生子封爵皆與皇子同所以尊/寵元王也○劉奉世曰文帝時元王子未嘗)
(封爵至景帝乃侯爾本傳下文云景帝即位以親親封/元王寵子五人為侯疑爵字衍云生比皇子者凡禄賜)
(禮秩皆與/皇子同也)景帝即位以親親封元王寵子五人子禮為
平陸侯富為休侯歲為沈猶侯(晋灼曰沈音審王子/侯表屬千乗髙宛)埶
為宛朐侯(師古曰埶/古蓺字)調為棘樂侯初元王敬禮申公等
穆生不耆酒(師古曰耆/讀曰嗜)元王每置酒常為穆生設醴(師/古)
(曰醴甘酒也少麴多/米一宿而孰不齊之)及王戊即位常設後忘設焉穆生
退曰可以逝矣醴酒不設王之意怠不去楚人將鉗我
於市(師古曰鉗以鐵束/頸也音其炎反)稱疾臥申公白生强起之曰獨
不念先王之德與(師古曰與/讀曰歟)今王一旦失小禮何足至
此穆生曰易稱知幾其神乎(師古曰下繋之辭也○/宋祁云浙本幾作機)幾
者動之微吉凶之先見者也君子見幾而作不俟終日
先王之所以禮吾三人者為道之存故也今而忽之是
忘道也(師古曰/忽怠也)忘道之人胡可與久處豈為區區之禮
哉(師古曰區/區謂小也)遂謝病去申公白生獨留王戊稍淫暴二
十年為薄太后服私姦削東海薛郡乃與吳通謀二人
諌不聼胥靡之(應劭曰詩云若此無罪淪胥以鋪胥靡/刑名也晋灼曰胥相也靡隨也古者相)
(隨坐輕刑之名師古曰聨繫使相隨而服役之故謂之/胥靡猶今之役囚徒以鎻聨綴耳晋説近之而云隨坐)
(輕刑非也○劉敞曰胥靡/説文作縃縻謂拘縳之也)衣之赭衣使杵臼碓舂於市
(晋灼曰髙肱舉杵正身而舂之師古曰為木杵而手舂/即今所謂步臼者耳非碓舂也○宋祁曰碓一作椎一)
(本改碓字作雅古語相雅皆助樂/者此雅謂舂而雅歌以相舂也)休侯使人諌王王曰
季父不吾與我起先取季父矣(師古曰不吾與/言不與我同心)休侯懼
乃與母太夫人奔京師(臣瓚曰侯母/號太夫人)二十一年春景帝
之三年也削書到遂應吳王反其相張尚太傅趙夷吾
諌不聼遂殺尚夷吾起兵會吳西攻梁破棘壁至昌邑
南與漢將周亞夫戰漢絶吳楚糧道士饑吳王走戊自
殺軍遂降漢漢已平吳楚景帝乃立宗正平陸侯禮為
楚王奉元王後是為文王四年薨(○宋祁云一/本作三年)子安王
道嗣二十五年薨(○宋祁云越本作/二年别本作三年)子襄王注嗣十四
年薨子節王純嗣十六年薨子延壽嗣宣帝即位延壽
以為廣陵王胥武帝子天下有變必得立陰欲附倚輔
助之(師古曰倚依/也音於綺反)故為其後母弟趙何齊(○宋祁曰後/疑是后字)
取廣陵王女為妻與何齊謀曰我與廣陵王相結天下
不安發兵助之使廣陵王立何齊尚公主列侯可得也
因使何齊奉書遺廣陵王曰願長耳目(師古曰言常伺/聼勿失幾也)
毋後人有天下(師古曰方争天/下勿使在人後)何齊父長年上書告之
事下有司考驗辭服延壽自殺立三十二年國除初休
侯富既奔京師而王戊反富等皆坐免侯削屬籍後聞
其數諌戊乃更封為紅侯太夫人與竇太后有親懲山
東之宼(師古曰/懲創也)求留京師詔許之富子辟彊等四人共
飬仕於朝(師古曰辟音必亦反彊音居良反又辟讀曰/闢彊讀曰疆解在文紀四子以在京師供飬)
(其祖母故仕/於漢朝也)太夫人薨賜塋(師古曰塋冢地謂/為界域塋音營)葬靈戸
(師古曰/地名也)富傳國至曾孫無子絶
辟彊字少卿亦好讀詩能屬文(師古曰屬文謂會綴文/辭也音之欲反後皆類)
(此/)武帝時以宗室子隨二千石論議冠諸宗室(師古曰/論議每)
(出宗室/之上也)清靜少欲常以書自娛不肯仕昭帝即位或説
大將軍霍光曰將軍不見諸呂之事乎處伊尹周公之
位攝政擅權而背宗室不與共職是以天下不信卒至
於滅亡今將軍當盛位帝春秋富宜納宗室又多與大
臣共事(服䖍曰共議事也師古/曰毎事皆與參共知之)反諸呂道如是則可以
免患(師古曰言諸呂専權所以滅亡今/納宗室是反其道乃可免患也)光然之廼擇宗
室可用者辟彊子德待詔丞相府(師古曰於丞相/府聼詔命也)年三
十餘欲用之或言父見在亦先帝之所寵也遂拜辟彊
為光禄大夫守長樂衞尉時年已八十矣徙為宗正數
月卒
德字路(○宋祁曰路字/下疑有叔字)少修黄老術(○宋祁曰/修當作脩)有智略
少時數言事召見甘泉宮武帝謂之千里駒(師古曰言/若駿馬可)
(致千里也年齒/㓜少故謂之駒)昭帝初為宗正丞雜治劉澤詔獄(師古/曰雜)
(謂以他官共治之也劉澤齊孝王之孫謀反欲殺/青州刺史者○宋祁曰注文以他官當作與他官)父為
宗正徙大鴻臚丞遷太中大夫後復為宗正雜案上官
氏蓋主事德常持老子知足之計(老子德經云/知足不辱)妻死大
將軍光欲以女妻之德不敢取畏盛滿也蓋長公主孫
譚遮德自言(師古曰公主之孫名譚/自言者申理公主所坐)德數責以公主起
居無狀(師古曰無狀無善/狀也數音所具反)侍御史以為光望不受女(師/古)
(曰望怨/望也)承指劾德誹謗詔獄(師古曰承指謂取霍光之/意指徳實責數公主而御)
(史乃以為受譚寃/訴故云誹謗詔獄)免為庻人屏居山田光聞而恨之(師/古)
(曰以御史/不知已意)復白召德守青州刺史歲餘復為宗正與立
宣帝(師古曰與讀曰/豫豫其謀議也)以定䇿賜爵關内侯地節中以親
親行謹厚封為陽城侯(○宋祁曰/城一作成)子安民為郎中右曹
宗家以德得官宿衞者二十餘人德寛厚好施生(師古/曰言)
(好施恩惠於/人而生全之)每行京兆尹事多所平反罪人(蘇林曰反/音幡幡罪)
(人辭使/從輕也)家産過百萬則以振昆弟(師古曰振/舉救之)賔客食飲
(師古曰既以救貧昆/弟又散供食飲之費)曰富民之怨也立十一年子向坐
鑄偽黄金當伏法(如淳曰律鑄偽/黄金棄市也)德上書訟罪會薨大
鴻臚奏德訟子罪失大臣體不宜賜諡置嗣制曰賜諡
繆侯(師古曰繆惡諡也以其安訟/子○宋祁曰姚本安作妄)為置嗣傳至孫慶忌
復為宗正太常薨子岑嗣為諸曹中郎將列校尉至太
常薨傳子至王莽敗乃絶
向字子政(師古曰名向字子政義則相配而近代學者/讀向音餉既無别釋靡所據慿當依本字為)
(勝/也)本名更生年十二以父德任為輦郎(服䖍曰父保任/其子為郎也輦)
(郎如今引/御輦郎也)既冠以行修飭擢為諌大夫(師古曰飭整也/讀與敕同其字)
(從/􁁉)是時宣帝循武帝故事(○宋祁曰/循一作脩)招選名儒俊材置
左右更生以通達能屬文辭與王襃張子僑等並進對
(師古曰子僑官至光禄大夫見蓺文志進對謂進/見而對詔命也僑字或作蟜或作喬皆音鉅驕反)獻賦
頌凡數十篇上復興神僊方術之事而淮南有枕中鴻
寶苑袐書(師古曰鴻寶苑袐書並道術篇名臧在枕中/言常存録之不漏泄也○宋祁曰浙本注文)
(篇名上/有書字)書言神僊使鬼物為金之術及鄒衍重道延命
方世人莫見而更生父德武帝時治淮南獄得其書(○/劉)
(奉世曰按德待詔丞相府年三十餘始元二年事也淮/南事元朔六年是時德甫數歲傳誤紀是年德父辟彊)
(為光禄大夫時德待詔丞相府/欲用之或言父見在故拜辟彊)更生㓜而讀誦以為竒
獻之言黄金可成上令典尚方鑄作事(師古曰尚方主/巧作金銀之所)
(若今之/中尚署)費甚多方不驗上乃下更生吏吏劾更生鑄偽
黄金繋當死更生兄陽城侯(○宋祁曰/城一作成)安民上書入國
戸半贖更生罪上亦竒其材得踰冬減死論(服䖍曰踰/冬至春行)
(寛大而減死罪如淳曰獄冬盡當決竟而得踰冬復/至後冬故或逢赦或得減死也師古曰服説是也)會
初立榖梁春秋徵更生受穀梁講論五經於石渠(師古/曰三)
(輔舊事云石渠閣在未/央大殿北以臧袐書)復拜為郎中給事黄門遷散騎
諫大夫給事中元帝初即位太傅蕭望之為前將軍少
傅周堪為諸吏光禄大夫(師古曰加官也百官公卿表/云諸吏所加或列侯將軍卿)
(大夫得舉/不法也)皆領尚書事甚見尊任更生年少於望之堪
然二人重之薦更生宗室忠直明經有行擢為散騎宗
正給事中與侍中金敞拾遺於左右四人同心輔政患
苦外戚許史在位放縱而中書宦官𢎞恭石顯弄權望
之堪更生議欲白罷退之未白而語泄遂為許史及恭
顯所譖愬堪更生下獄及望之皆免官語在望之傳其
春地震夏客星見昴卷舌閒(師古曰見於昴與卷舌/之閒也卷音俱免反)上
感悟下詔賜望之爵關内侯奉朝請秋徵堪向欲以為
諌大夫恭顯白皆為中郎冬地復震時恭顯許史子弟
侍中諸曹皆側目於望之等更生懼焉乃使其外親上
變事(師古曰非常之/事故謂之變也)言竊聞故前將軍蕭望之等皆忠
正無私欲致大治忤於貴戚尚書(師古曰忤猶過也音/五故反他皆類此)
今道路人聞望之等復進以為且復見毁讒必曰嘗有
過之臣不宜復用是大不然(師古曰言不宜用有/過之臣者此議非也)臣聞
春秋地震為在位執政太盛也不為三獨夫動亦已明
矣(應劭曰謂蕭望之周堪及向/師古曰獨夫猶言匹夫也)且往者髙皇帝時季布
有罪至於夷滅後赦以為將軍髙后孝文之閒卒為名
臣(師古曰/卒終也)孝武帝時兒寛有重罪繫按道侯韓説諫曰
(師古曰説/讀曰悦)前吾丘壽王死陛下至今恨之(師古曰恨/猶悔也)今
殺寛後將復大恨矣上感其言遂貰寛(師古曰貰謂/緩恕其罪也)復
用之位至御史大夫御史大夫未有及寛者也又董仲
舒坐私為災異書主父偃取奏之下吏罪至不道幸蒙
不誅復為太中大夫膠西相以老病免歸漢有所欲興
(師古曰興謂/改作憲章)常有詔問仲舒為世儒宗定議有益天下
孝宣皇帝時夏侯勝坐誹謗繫獄三年免為庻人宣帝
復用勝至長信少府太子太傅名敢直言天下美之若
乃羣臣多此比類(師古曰比/音必寐反)難一二記有過之臣無負
國家有益天下此四臣者足以觀矣前𢎞恭奏望之等
獄決三月地大震恭移病出(師古曰移病者移書言病/也一曰言以病移出不居)
(官/府)後復視事天隂雨雪(師古曰雨/音于具反)由是言之地動殆為
恭等(師古曰/殆近也)臣愚以為宜退恭顯以章蔽善之罰(師古/曰章)
(明/也)進望之等以通賢者之路如此太平之門開災異之
原塞矣書奏恭顯疑其更生所為白請考姦詐辭果服
遂逮更生繫獄下太傅韋𤣥成諌大夫貢禹與廷尉雜
考劾更生前為九卿坐與望之堪謀排車騎將軍髙許
史氏侍中者毁離親戚欲退去之而獨專權為臣不忠
幸不伏誅復䝉恩徵用不悔前過而教令人言變事誣
罔不道更生坐免為庻人而望之亦坐使子上書自寃
前事恭顯白令詣獄置對(師古曰置對者立為對辭○/宋祁曰越本景本注文作立)
(其罪/辭)望之自殺天子甚悼恨之乃擢周堪為光禄勲堪
弟子張猛光禄大夫給事中大見信任恭顯憚之數譖
毁焉更生見堪猛在位幾已得復進(師古曰幾/讀曰冀)懼其傾
危乃上封事諌曰臣前幸得以骨肉備九卿奉法不謹
乃復䝉恩竊見災異並起天地失常徵表為國(師古曰/徵證也)
欲終不言念忠臣雖在甽畝猶不忘君惓惓之義也(師/古)
(曰甽者田中之溝也田溝之法耜廣五寸二耜為耦一/耦之伐廣尺深尺謂之甽六甽而為一畝甽音古犬反)
(字或作畎其音同耳惓惓忠謹之意惓讀與拳同音其/專反禮記曰得一善則拳拳服膺弗失之矣○宋祁曰)
(正文句末据文/埶不合有也字)况重以骨肉之親(師古曰重/音直用反)又加以舊
恩未報乎欲竭愚誠又恐越職然惟二恩未報(師古曰/惟思也)
忠臣之義一抒愚意退就農畝死無所恨(師古曰抒謂/引而泄之也)
(音食/汝反)臣聞舜命九官(師古曰尚書禹作司空棄后稷契/司徒咎繇作士垂共工益朕虞伯)
(夷秩宗䕫典樂龍/納言凡九官也)濟濟相讓和之至也衆賢和於朝則
萬物和於野故簫韶九成而鳳皇來儀擊石拊石百獸
率舞(師古曰韶舜樂名舉簫管之屬示其備也於韶樂/九奏則鳳皇見其容儀擊鍾鳴磬而百獸相率來)
(舞言感/至和也)四海之内靡不和寧及至周文開基西郊(師古/曰言)
(文王始受/命作周也)雜遝衆賢罔不肅和(師古曰雜遝聚積/之貌遝音大合反)崇推
讓之風以銷分爭之訟文王既沒周公思慕歌詠文王
之德其詩曰於穆清廟肅雍顯相濟濟多士秉文之德
(師古曰此周頌祀文王清廟之詩也於歎辭也穆美也/肅敬也雍和也顯明也相助也濟濟盛也言文王有清)
(淨之化敬而且和光明著見故濟濟之/衆士皆執行文王之徳也於讀曰烏)當此之時武王
周公繼政朝臣和於内萬國驩於外故盡得其驩心以
事其先祖其詩曰有來雍雍至止肅肅相維辟公天子
穆穆(師古曰此周頌禘太祖之雝詩也相助也辟百辟/也公諸侯也言有此賔客以和而來至止而敬者)
(乃助王祭之人百辟與諸侯耳於是時天子則/穆穆然禮記言天子穆穆諸侯皇皇辟音壁)言四方
皆以和來也諸侯和於下天應報於上故周頌曰降福
穰穰(師古曰此執競之篇祀武王/之詩也穰穰多也音人羊反)又曰飴我釐麰(師古/曰此)
(思文之篇以后稷配天之詩也飴遺也言天遺此物也/飴讀與貽同釐音力之反又讀與來同麰音牟○宋祁)
(曰麰浙/本作􁇬)釐麰麥也(○宋祁曰麥字上當有大字陽夏公/按徐堅初學記引漢書云來麰大麥)
(也葢唐本與/江南本同)始自天降此皆以和致和獲天助也下至
幽厲之際朝廷不和轉相非怨(師古曰厲王夷王之子/厲王生宣王宣王生幽)
(王/)詩人疾而憂之曰民之無良相怨一方(師古曰此小/雅角弓之篇)
(刺幽王之詩也良善也言人各為不善其意乖離而相/怨也一方謂自守一方所嚮異之○宋祁曰注文而當)
(作兩注末/之當作矣)衆小在位而從邪議歙歙相是而背君子故
其詩曰歙歙訿訿亦孔之哀謀之其臧則具是違謀之
不臧則具是依(師古曰此小雅小旻篇刺幽王之詩也/言在位卿士歙歙然患其上訿訿然不)
(供職各失臣節甚可哀痛而謀之善者則背違之/不善之謀依而施用所以為刺也歙音翕訿音紫)君子
獨處守正不撓衆枉(師古曰撓屈也不為衆曲/而自屈也撓音女教反)勉彊以
從王事則反見憎毒讒愬故其詩曰密勿從事不敢告
勞無罪無辜讒口嗸嗸(師古曰此小雅十月之交篇刺/幽王之詩也密勿猶黽勉從事)
(也嗸嗸衆聲也言已黽勉行事不敢自陳勞苦實無罪/辜而被讒譖嗸嗸然也嗸音敖○宋祁曰注文黽勉從)
(事當刪/從事也)當是之時日月薄蝕而無光(師古曰薄廹也/謂被掩廹也)其
詩曰朔日辛卯日有蝕之亦孔之醜(師古曰自此已下/至百川沸騰皆十)
(月之交詩也孔甚也醜惡也周之十月夏之八月朔日/在辛卯日月交會而日見蝕隂侵於陽辛金日也卯本)
(辰也以卯侵金則/臣侵君故甚惡之)又曰彼月而微此日而微今此下民
亦孔之哀(師古曰微虧微也言彼月者當有虧耳而今/此日乃復微也言君臣失道是為災異故令)
(人甚/哀也)又曰日月鞠凶不用其行四國無政不用其良(師/古)
(曰鞠告也言日月不用其常行之道以告凶/災者由四方之國無政理不能用善人也)天變見於
上地變動於下水泉沸騰山谷易處(○宋祁曰/谷一作川)其詩曰
百川沸騰山冡卒崩髙岸為谷深谷為陵哀今之人胡
憯莫懲(師古曰沸涌出也騰乘也冡山頂也卒盡也胡/何也憯曽也懲艾也言百川沸涌而相乗陵山)
(頂降髙而盡崩壊陵谷易處尊卑失序咎異大矣誠可/畏懼哀哉今人何為曽莫創艾也憯音千感反○宋祁)
(曰注文降/一作隆)霜降失節不以其時其詩曰正月繁霜我心
憂傷民之訛言亦孔之將言民以是為非甚衆大也(張/晏)
(曰正月夏之四月也純陽用事而反多霜急恒寒若之/災也師古曰此小雅正月之篇刺幽王之詩也四月正)
(陽之月故謂之正月繁多也訛偽也孔甚也將大也此/言王政乖舛陽月多霜害於生物故已心為憂傷而衆)
(庻之人共為偽言以是為/非排斥賢儁禍甚大也)此皆不和賢不肖易位之所
致也(師古曰賢人在下不/肖居上故曰易位)自此之後天下大亂簒殺殃
禍並作厲王奔彘(師古曰厲王無道下不堪命乃相與/畔襲厲王厲王出奔彘彘晋地今晋)
(州北永安/縣是也)幽王見殺(師古曰為犬戎所攻殺幽王于/驪山下虜襃姒盡取周賂而去)至
乎平王末年魯隠之始即位也(師古曰平王/幽王之子)周大夫祭
伯乖離不和出奔於魯(張晏曰隠元年祭伯來穀梁傳/曰奔也師古曰祭音側介反○)
(劉攽曰榖梁不/謂祭伯為奔也)而春秋為諱不言來奔傷其禍殃自此
始也是後尹氏世卿而專恣(師古曰春秋公羊經隠公/三年夏四月尹氏卒傳曰)
(尹氏者何天子之大夫也其稱尹氏何貶也曷為貶譏/繼卿繼卿非禮也又詩小雅節南山云尹氏太師赫赫)
(師尹不平謂/何刺之也)諸侯背畔而不朝周室卑微二百四十二
年之間(師古曰謂從隠公元年至哀公十四年獲麟也/隠公十一年桓公十八年莊公三十二年閔公)
(二年僖公三十三年文公十八年宣公十八年成公十/八年襄公三十一年昭公三十二年定公十五年哀公)
(十四年凡二百/四十二年也)日食三十六(師古曰謂隠三年二月己/巳桓三年七月壬辰朔十)
(七年十月朔莊十八年三月二十五年六月辛未朔二/十六年十二月癸亥朔三十年九月庚午朔僖五年九)
(月戊申朔十二年三月庚午十五年五月文元年二月/癸亥朔十五年六月辛丑朔宣八年七月甲子十年四)
(月丙辰十七年六月癸卯成十六年六月丙寅朔十七/年十二月丁巳朔襄十四年二月乙未朔十五年秋八)
(月丁巳二十年冬十月丙辰朔二十一年九月庚戌朔/冬十月庚辰朔二十三年二月癸酉朔二十四年秋七)
(月甲子朔八月癸巳朔二十七年冬十二月乙亥朔昭/七年夏四月甲辰朔十五年六月丁巳朔十七年夏六)
(月甲戌朔二十一年秋七月壬午朔二十二年十二月/癸酉朔二十四年夏五月乙未朔三十一年十二月辛)
(亥朔定五年正月辛亥朔十二年十一月/丙寅朔十五年八月庚辰朔凡三十六也)地震五(師古/曰謂)
(文九年九月癸酉襄十六年五月甲子昭十九年五月/己卯二十三年八月乙未哀三年四月甲午凡五也)
山陵崩阤二(師古曰謂僖十四年八月辛卯沙鹿崩成/五年夏梁山崩凡二也阤下頽也音丈爾)
(反/)彗星三見(師古曰謂文十四年秋七月有星孛入于/北斗昭十七年冬有星孛于大辰哀十三)
(年冬十一月有/星孛于東方)夜常星不見夜中星隕如雨一(師古曰/事在莊)
(七年夏四/月辛卯)火災十四(師古曰桓十四年秋八月壬申御/廪災莊二十年夏齊大災僖二十)
(年五月乙巳西宮災成三年二月甲子新宮災襄九年/春宋火三十年五月甲午宋災昭九年夏四月陳災十)
(八年夏五月壬午宋衞陳鄭災定二年夏五月壬辰雉/門及兩觀災哀三年五月辛卯桓宮僖宮災四年六月)
(辛丑亳社災/凡十四也)長狄入三國(師古曰謂春秋文十一年經/書冬十月甲午叔孫得臣敗)
(狄于鹹公羊傳曰狄者何長狄也兄弟三人一者之齊/一者之魯一者之晋之齊榮如之魯喬如之晋焚如長)
(狄鄋瞞之種鄋音捜瞞音末安反○宋祁曰/榮如喬如焚如三如字下浙本皆有也字)五石隕墜
六鶂退飛多麋有蜮蜚鸜鵒來巢者皆一見(師古曰謂/僖十六年)
(正月戊申朔隕石于宋五是月六鶂退飛過宋都莊十/七年冬多麋十八年秋有蜮二十九年秋有蜚昭二十)
(五年夏有鸜鵒來巢蜮短尾狐也鶂水鳥也蜚負蠜/也鶂音五歴反蜮音域蜚音扶味反鸜音劬鵒音欲)晝
冥晦(師古曰僖十五年九月己卯晦/震夷伯之廟穀梁傳曰晦冥也)雨木冰(師古曰事/在成十六)
(年正月雨木冰者氣著樹木結為/冰也今俗呼為閒樹雨音于具反)李梅冬實七月霜降
草木不死(師古曰僖三十三年經書冬隕霜不殺草李/梅實未知在何月也而此言李梅冬實又云)
(七月霜降草木不死與今春秋不同未見義/所出○宋祁曰浙本正文注文並無二木字)八月殺菽
(師古曰謂定公元年十月隕霜殺/菽周之十月夏之八月菽謂豆也)大雨雹(師古曰事在/僖二十九年)
(秋及昭三年冬四年/正月雨音于具反)雨雪靁霆失序相乗(師古曰隠九/年三月癸酉)
(大雨震電庚辰大雨雪莊六年冬十月雨雪僖十年冬/大雨雪皆是也靁古雷字也霆雷之急者也音大丁反)
水旱饑蝝螽螟蠭午並起(如淳曰螽午猶雜沓也師古/曰謂桓元年秋大水十三年)
(夏大水莊七年秋大水十一年秋宋大水二十四年秋/大水二十五年秋大水宣十年秋大水成五年秋大水)
(襄二十四年秋七月大水僖二十一年夏大旱宣七年/秋大旱宣十年冬饑十五年冬蝝生饑襄二十四年冬)
(大饑桓五年秋螽僖十五年八月螽文二年秋雨螽於/宋八年冬螽宣六年八月螽十三年秋十五年秋螽襄)
(七年八月螽哀十二年十二月螽十三年九月螽十二/月螽隠五年九月螟八年九月螟莊六年秋螟皆是也)
(螽即螟也螟蟲之食苗/心者也螽音終螟音㝠)當是時禍亂輒應弑君三十六
(師古曰謂隠公四年衞州吁弑其君完十一年羽父使/賊弑公于寪氏桓二年宋督弑其君與夷七年曲沃伯)
(誘晋小子侯殺之十七年鄭髙渠彌弑昭公莊八年齊/無知弑其君諸兒十二年宋萬弑其君㨗十四年傅瑕)
(弑其君鄭子三十二年共仲使圉人犖賊子般閔二年/共仲使卜齮賊公于武闈僖十年晋里克弑其君卓二)
(十四年晋弑懐公于髙梁文元年楚太子商臣弑其君/頵十四年齊公子商人弑其君舍十六年宋人弑其君)
(杵臼十八年齊人弑其君商人魯襄仲殺子惡莒弑其/君庻其宣二年晋趙盾弑其君夷臯四年鄭公子歸生)
(弑其君夷十年陳夏徵舒弑其君平國成十八年晋弑/其君州蒲襄七年鄭子駟使賊夜弑僖公二十五年齊)
(崔杼弑其君光二十六年衞寗喜弑其君剽二十九年/閽弑吳子餘祭三十年蔡太子般弑其君固三十一年)
(莒人弑其君密州昭元年楚公子圍問王疾縊而弑之/十三年楚公子比弑其君䖍于乾谿十九年許太子止)
(弑其君買二十七年吳弑其君僚定十三年薛弑其君/比哀四年盗殺蔡侯申六年齊陳乞弑其君荼十年齊)
(人弑悼公/凡三十六)亡國五十二(師古曰謂桓五年州公如曹莊/四年紀侯大去其國十年齊師)
(滅譚十三年齊人滅遂十四年楚子滅息十六年楚滅/鄧閔元年晋滅耿滅霍滅魏僖五年楚滅弦晋滅虢滅)
(虞十二年楚人滅黄十七年楚滅項十九年秦人取梁/二十五年衞侯燬滅邢二十六年楚人滅䕫三十三年)
(秦滅滑文四年楚滅江五年楚人滅六滅蓼十六年楚/人秦人巴人滅庸宣八年楚人滅舒蓼九年取根牟十)
(二年楚子滅蕭十五年晋師滅赤狄潞氏成六年取鄟/十七年楚滅舒庸襄六年莒人滅鄫齊侯滅萊十年諸)
(侯滅偪陽十三年取邿二十五年楚滅舒鳩昭四年楚/子滅頼十二年晋滅肥十六年楚子取戎蠻氏十七年)
(晋滅陸渾戎二十一年晋滅鼓三十年吳滅徐定四年/蔡滅沈五年楚滅唐六年鄭滅許十四年楚人滅頓十)
(五年楚子滅胡哀八年宋公滅曹又邾滅須/句楚滅權晋滅焦楊楚滅道房申凡五十二)諸侯奔走
不得保其社稷者不可勝數也(師古曰謂桓十五年鄭/伯突出奔蔡襄十四年)
(衞侯出奔齊昭三年北燕伯欵出奔齊/二十三年莒子庚輿来奔之類是也)周室多禍晋敗
其師於貿戎(師古曰貿戎地名也春秋公羊經成元年/秋王師敗績于貿戎傳曰孰敗之盖晋敗)
(之也貿音/莫侯反)伐其郊(師古曰郊周邑也昭二十三/年正月經書晋人圍郊也)鄭傷桓
王(應劭曰王以諸侯伐鄭鄭伯禦之/射王中肩師古曰事在桓五年秋)戎執其使(師古曰/隠七年)
(冬經書天王使凡伯来聘戎伐凡伯于/楚丘以歸○宋祁曰浙本注文伐作執)衞侯朔召不往
齊逆命而助朔(師古曰春秋桓十六年經書衞侯朔/出奔齊穀梁傳曰天子召而不往也)五
大夫爭權三君更立莫能正理(應劭曰周景王崩單穆/公劉文公鞏簡公甘平)
(公召莊公此五大夫相與争奪更立王子/猛子朝及敬王是為三君也更音工衡反)遂至陵夷不
能復興(師古曰陵夷謂卑替也解在/成紀及異姓諸侯王表也)由此觀之和氣致
祥乖氣致異祥多者其國安異衆者其國危天地之常
經古今之通義也今陛下開三代之業招文學之士優
游寛容使得並進今賢不肖渾殽(師古曰言雜亂也渾/音胡本反其下亦同)
白黒不分邪正雜糅(師古曰糅和也音汝救反/○宋祁曰當作女救反)忠讒並
進章交公車人滿北軍(如淳曰漢儀注中壘校尉主北/軍壘門内尉一人主上書者獄)
(上章於公車有不如法者以付北軍尉北軍尉/以法治之楊惲上書遂幽北闕北闕公車所在)朝臣舛
午膠戾乖剌(師古曰言志意不和各相違/背午音五故反剌音來曷反)更相讒愬(師/古)
(曰更音/工衡反)轉相是非傳授増加文書紛糾前後錯繆毁譽
渾亂(師古曰言各任/私情不得其實)所以營惑耳目感移心意不可勝
載(師古曰言其誣罔天/子也營謂囘繞之)分曹為黨往往羣朋(師古曰/曹輩也)將
同心以䧟正臣正臣進者治之表也正臣䧟者亂之機
也乗治亂之機未知孰任而災異數見此臣所以寒心
者也夫乗權藉勢之人子弟鱗集於朝(師古曰言其/相次如魚鱗)羽
翼隂附者衆輻湊於前(師古曰輻湊言如/車輻之歸於轂也)毁譽將必用
以終乖離之咎(師古曰言讒佞之人毁譽得/進則忠賢被斥日以乖離也)是以日月
無光雪霜夏隕海水沸出陵谷易處列星失行皆怨氣
之所致也夫遵衰周之軌迹循詩人之所刺而欲以成
太平致雅頌猶郤行而求及前人也(師古曰郤/音邱畧反)初元以
來六年矣案春秋六年之中災異未有稠如今者也(師/古)
(曰稠多也/音直流反)夫有春秋之異無孔子之救猶不能解紛(師/古)
(曰紛/亂也)況甚於春秋乎原其所以然者讒邪並進也讒邪
之所以並進者由上多疑心既已用賢人而行善政如
或譖之則賢人退而善政還(師古曰還/謂收還也)夫執狐疑之心
者來讒賊之口持不斷之意者開羣枉之門(師古曰/枉曲也)讒
邪進則衆賢退羣枉盛則正士消故易有否泰(師古曰/否音皮)
(鄙/反)小人道長君子道消君子道消則政日亂故為否否
者閉而亂也君子道長小人道消小人道消則政日治
故為泰泰者通而治也詩又云雨雪麃麃見晛聿消(師/古)
(曰此小雅角弓篇刺幽王好讒佞之詩也麃麃盛也見/無雲也晛日氣也聿辭也言雨雪之盛麃麃然至於無)
(雲日氣始出而雨雪皆消釋矣喻小人雖多王若欲興/善政則賢者升用而小人誅滅矣麃音彼驕反晛音乃)
(見反○宋祁曰韓詩作曣云曣見日出也今詩作見蓋/向引韓詩後人便改作見非是陽夏公按向時毛詩未)
(列學/官)與易同義昔者鯀共工驩兠與舜禹雜處堯朝(師/古)
(曰鯀崇伯之名即檮杌也共工少皥氏之後即窮竒也/驩兠帝鴻氏之後即渾敦也鯀音工本反驩音火官反)
(檮音徒髙反杌音兀渾/音胡本反敦音徒本反)周公與管蔡並居周位當是時
迭進相毁(師古曰迭互/也音大結反)流言相謗豈可勝道哉帝堯成
王能賢舜禹周公而消共工管蔡故以大治榮華至今
孔子與季孟偕仕於魯(師古曰季孟謂季孫孟孫皆桓/公之後代執國權而卑公室也)
李斯與叔孫俱宦於秦(師古曰叔孫/者叔孫通也)定公始皇賢季孟
李斯而消孔子叔孫故以大亂汚辱至今故治亂榮辱
之端在所信任信任既賢在於堅固而不移詩云我心
匪石不可轉也(師古曰此弼柏舟之詩也言石性雖堅/尚可移轉已志貞確執徳不傾過於石)
(也/)言守善篤也易曰渙汗其大號(師古曰此易渙卦九/五爻辭也言王者渙)
(然大發號令/如汗之出也)言號令如汗汗出而不反者也今出善令
未能踰時而反是反汗也(師古曰踰/時三月也)用賢未能三旬而
退是轉石也論語曰見不善如探湯(師古曰論語載孔/子之言探湯言其)
(除難無/所避也)今二府奏佞讇不當在位歴年而不去(如淳曰/二府丞)
(相御史也師古/曰讇古謟字)故出令則如反汗用賢則如轉石去佞
則如拔山如此望隂陽之調不亦難乎是以羣小窺見
閒隙縁飾文字巧言醜詆(師古曰詆毁也/辱也音丁禮反)流言飛文譁
於民間(師古曰譁讙也/譁音火𤓰反)故詩云憂心悄悄慍于羣小(師/古)
(曰此弼柏舟言仁而不遇之詩也/悄悄憂貌慍怒也悄音千小反)小人成羣誠足愠也
昔孔子與顔淵子貢更相稱譽不為朋黨(師古曰事具/見論語更音)
(工衡/反)禹稷與臯陶傳相汲引不為比周(師古曰事見尚/書舜典比音頻)
(寐/反)何則忠於為國無邪心也故賢人在上位則引其類
而聚之於朝易曰飛龍在天大人聚也(師古曰此乾卦/九五象辭也言)
(聖王正位臨馭萬方則/賢人君子皆來見也)在下位則思與其類俱進易曰
拔茅茹以其彚征吉(鄭氏曰彚音謂類也茹牽引也茅/喻君有潔白之徳臣下引其類而)
(仕之師古曰此泰卦初九/爻辭征行也茹音汝據反)在上則引其類在下則推其
類故湯用伊尹不仁者逺而衆賢至類相致也今佞邪
與賢臣並在交㦸之内(師古曰交㦸/謂宿衞者)合黨共謀違善依
惡歙歙訿訿數設危險之言欲以傾移主上如忽然用
之此天地之所以先戒災異之所以重至者也(師古曰/重音直)
(用/反)自古明聖未有無誅而治者也故舜有四放之罰(師/古)
(曰謂流共工于幽州放驩兠于崇/山竄三苖于三危殛鯀于羽山也)而孔子有兩觀之誅
(應劭曰少正夘姦人之雄孔子欇司寇七/日誅之於兩觀之下師古曰兩觀謂闕也)然後聖化可
得而行也今以陛下明知誠深思天地之心迹察兩觀
之誅(師古曰尋其/餘迹而察之)覽否泰之卦觀雨雪之詩歴周唐之
所進以為法原秦魯之所消以為戒(師古曰歴謂歴觀/之原謂思其本也)
考祥應之福省災異之禍以揆當世之變(師古曰省視/也揆度也)
放逺佞邪之黨壊散險詖之聚(師古曰險言曰/詖音彼義反)杜閉羣
枉之門(師古曰/杜塞也)廣開衆正之路決斷狐疑分别猶豫使
是非炳然可知則百異消滅而衆祥並至太平之基萬
世之利也臣幸得託肺附(師古曰舊觧云肺附謂肝肺/相附著猶言心膂也一説肺)
(謂斫木之肺札也自言於帝/室猶肺札附於大材木也)誠見隂陽不調不敢不通
所聞竊推春秋災異以救今事一二條其所以(師古曰/以由也)
(○宋祁曰浙/本救作效)不宜宣泄臣謹重封昧死上恭顯見其書
愈與許史比而怨更生等(師古曰比/音頻寐反)堪性公方自見孤
立遂直道而不曲是歲夏寒日青無光恭顯及許史皆
言堪猛用事之咎上内重堪又患衆口之􁋚潤無所取
信時長安令楊興以材能幸常稱譽堪上欲以為助乃
見問興朝臣齗齗不可光禄勲何邪(師古曰齗齗忿嫉/之意也齗音牛斤)
(反/)興者傾巧士謂上疑堪因順指曰堪非獨不可於朝
廷自州里亦不可也臣見衆人聞堪前與劉更生等謀
毁骨肉以為當誅故臣前言堪不可誅傷為國養恩也
上曰然此何罪而誅今宜奈何興曰臣愚以為可賜爵
關内侯食邑三百户勿令典事明主不失師傅之恩此
最䇿之得者也上於是疑會城門校尉諸葛豐亦言堪
猛短上因發怒免豐語在其傳又曰豐言堪猛貞信不
立朕閔而不治又惜其材能未有所效其左遷堪為河
東太守猛槐里令顯等專權日甚後三歲餘孝宣廟闕
災其晦日有蝕之於是上召諸前言日變在堪猛者責
問皆稽首謝乃因下詔曰河東太守堪先帝賢之命而
傅朕資質淑茂(師古曰淑善/也茂美也)道術通明論議正直秉心
有常發憤悃愊(張晏曰悃誠也愊緻密也師古曰悃/愊至誠也悃音口本反愊音平力反)信
有憂國之心以不能阿尊事貴孤特寡助抑厭遂退(師/古)
(曰厭音一甲/反謂不伸也)卒不克明(師古曰卒終/也克能也)往者衆臣見異(師/古)
(曰異災/異也)不務自修深惟其故而反晻昧説天託咎此人
(師古曰晻不明也讀/與暗同又音烏感反)朕不得已(師古曰/已止也)出而試之以彰
其材堪出之後大變仍臻衆亦嘿然堪治未期年而三
老官屬有識之士詠頌其美使者過郡靡人不稱(師古/曰靡)
(無/也)此固足以彰先帝之知人而朕有以自明也俗人乃
造端作基非議詆欺(師古曰詆毁/也音丁禮反)或引幽隠非所宜明
意疑以類欲以䧟之朕亦不取也朕迫于俗不得專心
乃者天著大異朕甚懼焉今堪年衰歲暮恐不得自信
(師古曰信/讀曰伸)排於異人將安究之哉(師古曰究/竟也明也)其徵堪詣
行在所拜為光禄大夫秩中二千石領尚書事猛復為
太中大夫給事中顯幹尚書事(師古曰幹與管/同言管主其事)尚書五
人皆其黨也堪希得見常因顯白事事決顯口會堪疾
瘖不能言而卒(師古曰瘖/音於今反)顯誣譛猛令自殺於公車更
生傷之乃著疾讒擿要救危及世頌凡八篇(師古曰擿/謂指發之)
(也音吐/歴反)依興古事悼已及同類也(師古曰興謂比/喻也音許證反)遂廢
十餘年成帝即位顯等伏辜更生乃復進用更名向向
以故九卿召拜為中郎使領護三輔都水(蘇林曰三輔/多溉灌渠悉)
(主之故/言都水)數奏封事遷光禄大夫是時帝元舅陽平侯王
鳳為大將軍秉政倚太后專國權(師古曰倚/音於綺反)兄弟七人
皆封為列侯時數有大異向以為外戚貴盛鳳兄弟用
事之咎而上方精於詩書觀古文(○宋祁曰浙本/觀字下有覧字)詔向
領校中五經秘書(師古曰言中/者以别於外)向見尚書洪範箕子為
武王陳五行隂陽休咎之應(師古曰休美也音/許求反他皆類此)向乃集
合上古以來歴春秋六國至秦漢符瑞災異之記推迹
行事連傳禍福著其占驗比類相從各有條目凡十一
篇號曰洪範五行傳論奏之天子心知向忠精故為鳳
兄弟起此論也然終不能奪王氏權乆之營起昌陵數
年不成復還歸延陵制度泰奢向上疏諌曰臣聞易曰
安不忘危存不忘亡是以身安而國家可保也(師古曰/易下繫)
(之/辭)故賢聖之君博觀終始窮極事情而是非分明王者
必通三統(應劭曰二王之後與已為三統也孟康曰天/地人之始也張晏曰一曰天統謂周十一月)
(建子為正天始施之端也二曰地統謂殷以十二月建/丑為正地始化之端也三曰人統謂夏以十三月建寅)
(為正人始成之端也師古曰諸家之説皆不/備也言王者象天地人之三統故存三代也)明天命所
授者博非獨一姓也孔子論詩至於殷士膚敏祼將于
京(師古曰此大雅文王之篇殷士殷之卿士也膚美也/敏疾也祼灌鬯也將行也京周京也言殷之臣有美)
(徳而敏疾乃来助祭于周行祼/鬯之事是天命無常歸于有徳)喟然歎曰(師古曰喟然/歎息貌音丘)
(位/反)大哉天命善不可不傳于子孫是以富貴無常不如
是則王公其何以戒愼民萌何以勸勉(師古曰萌與甿/同無知之貌○)
(宋祁曰浙本注文同/字下有甿甿二字)蓋傷微子之事周而痛殷之亡也
雖有堯舜之聖不能化丹朱之子(○劉攽曰雖有堯舜/之聖不能化丹朱之)
(子既言堯舜豈可不/言商均明脱此二字)雖有禹湯之德不能訓末孫之桀
紂自古及今未有不亡之國也昔髙皇帝既滅秦將都
雒陽感寤劉敬之言自以德不及周而賢於秦遂徙都
關中依周之德因秦之阻世之長短以德為効(師古曰/効謂徵)
(驗/也)故常戰栗不敢諱亡孔子所謂富貴無常蓋謂此也
孝文皇帝居霸陵北臨厠(服䖍曰厠側近水也李竒曰/霸陵山北頭厠近霸水帝登)
(其上以逺望也○宋祁曰水經韋昭/曰髙岸夾水為厠今斯原夾二水也)意悽愴悲懐顧謂
羣臣曰嗟乎以北山石為椁用紵絮斮陳漆其閒(應劭/曰斮)
(斬也陳施也孟康曰斮絮以漆著其閒也師古曰美石/出京師北山今宜州石是也故云以北山石為椁紵絮)
(者可以紵衣之絮也斮而陳其閒又從/而漆之也紵音張呂反斮音側畧反)豈可動哉張釋
之進曰使其中有可欲雖錮南山猶有隙使其中無可
欲雖無石椁又何慼焉(師古曰有可欲謂多臧金玉而/厚葬之人皆欲發取之是有閒)
(隙也無可欲謂不寘器備而薄葬人無欲攻掘取之故/無憂慼也錮謂鑄塞也云錮南山者取其深大假以為)
(喻也錮/音固)夫死者無終極而國家有廢興故釋之之言為
無窮計也孝文寤焉遂薄葬不起山墳易曰古之葬者
厚衣之以薪臧之中野不封不樹(師古曰厚衣之以薪/言積薪以覆之也不)
(封謂不聚土為墳也不樹/謂不種樹也衣音於既反)後世聖人易之以棺槨棺槨
之作自黄帝始黄帝葬於橋山(師古曰在上/郡陽周縣)堯葬濟隂
丘壠皆小葬具甚微(晋灼曰丘/壠冢墳也)舜葬蒼梧二妃不從(師/古)
(曰二妃堯/之二女)禹葬會稽不改其列(鄭氏曰不改樹木百物/之列也如淳曰列隴也)
(墨子曰禹葬會稽之山既葬收餘壤其上壠若參耕之/畆則止矣晋灼曰列肆也淮南子云舜葬蒼梧不變其)
(肆言不煩於民也師古曰鄭説是也淮南所云不變其/肆肆者故也言山川田畆皆如故耳非别義也晋氏失)
(之/)殷湯無葬處(師古曰謂不見傳記也○宋祁曰杜預/曰梁國䝉縣有亳城城中有湯冢其西)
(又有伊尹冢按䝉為北亳即景亳湯受命之地皇覽曰/湯冢在濟隂亳縣北東郭去縣二里冢四方方各十歩)
(髙七尺上平處平地漢哀帝建平元年大司空御史長/卿按行水災因行湯冢寰宇記云劉向言湯無葬處盖)
(不知其/處也)文武周公葬於畢(李竒曰在岐州之間臣瓉曰/汲郡古文畢西於豐三十里)
(師古曰二説皆非也畢陌在長安西北四/十里也○宋祁曰注文岐州當作岐周)秦穆公葬於
雍橐泉宮祈年館下樗里子葬於武庫(文穎曰秦惠王/異母弟也師古)
(曰樗里子且死曰葬我必於渭南章臺東後百年當有/天子宮夾我墓及漢興長樂宮在其東未央宮在其西)
(武庫正直/其上也)皆無丘隴之處此聖帝明王賢君智士逺覽
獨慮無窮之計也其賢臣孝子亦承命順意而薄葬之
此誠奉安君父忠孝之至也夫周公武王弟也葬兄甚
微孔子葬母於防(師古曰防魯邑名也音扶方反/○宋祁曰正文注文防當作坊)稱古
墓而不墳(師古曰墓謂壙穴/也墳謂積土也)曰丘東西南北之人也不
可不識也(師古曰東西南北言周遊以行其道不得專/在本邦故墓湏表識識音式志反○宋祁曰)
(注文識字下/當更有識字)為四尺墳遇雨而崩弟子修之以告孔子
孔子流涕曰吾聞之古者不修墓蓋非之也(師古曰事/見禮記)
延陵季子適齊而反其子死葬於嬴博之閒(師古曰二/邑並在泰)
(山其子死/於其閒)穿不及泉歛以時服封墳掩坎其髙可隠(孟/康)
(曰隠蔽之財可見而已臣瓉曰謂人立可/隠肘也師古曰瓉説是也隠音於靳反)而號曰(師古/曰號)
(謂哭而/且言也)骨肉歸復於土命也魂氣則無不之也夫嬴博
去吳千有餘里季子不歸葬孔子往觀曰延陵季子於
禮合矣(師古曰事/亦見禮記)故仲尼孝子而延陵慈父舜禹忠臣
周公弟弟(師古曰弟弟者言弟能/順理也上弟音徒計反)其葬君親骨肉皆微
薄矣非茍為儉誠便於體也(○宋祁曰浙/本體作禮)宋桓司馬為
石槨仲尼曰不如速朽(李竒曰宋桓魋為石/槨奢泰故激以此言)秦相呂不
韋集知略之士而造春秋亦言薄葬之義皆明於事者
也(○宋祁曰别本/事字下有情字)逮至吳王闔閭違禮厚葬十有餘年
越人發之及秦惠文武昭嚴襄五王(師古曰嚴襄者謂/莊襄始皇父也)
皆大作丘隴多其瘞臧(師古曰瘞埋/也音于例反)咸盡發掘暴露甚
足悲也秦始皇帝葬於驪山之阿(師古曰阿/謂山曲也)下錮三泉
上崇山墳其髙五十餘丈周回五里有餘石槨為游館
(李竒曰壙中為游戲之館師古曰多/累石作椁於壙中以為離宮别館也)人膏為燈燭(○宋/祁曰)
(史記作/人魚膏)水銀為江海黄金為鳬鴈珍寶之臧機械之變
(孟康曰作機發木人之屬盡其巧變也晋灼曰始皇本/紀令匠作機弩矢有所穿近輙射之又言工匠為機咸)
(皆知之已下閉羡門皆殺/工匠也師古曰晋説是也)棺椁之麗宮館之盛不可勝
原(師古曰言不/能盡其本數)又多殺宮人生薶工匠計以萬數天下
苦其役而反之驪山之作未成而周章百萬之師至其
下矣(師古曰周章/陳勝之將)項籍燔其宮室營宇往者咸見發掘
(師古曰言至其墓所者發掘之而求財物/也○宋祁曰浙本注文發字上有皆字)其後牧兒亡
羊羊入其鑿(師古曰鑿謂所穿/冢臧者音在到反)牧者持火照求羊失火
燒其臧椁自古至今葬未有盛如始皇者也數年之間
外被項籍之災内離牧豎之禍(師古曰/離遭也)豈不哀哉是故
德彌厚者葬彌薄知愈深者葬愈微無德寡知其葬愈
厚丘隴彌髙宮廟甚麗發掘必速由是觀之明暗之效
葬之吉凶昭然可見矣周德既衰而奢侈宣王賢而中
興更為儉宮室小寢廟詩人美之斯干之詩是也(師古/曰小)
(雅篇名美宣王考室其首章曰秩秩斯干秩秩流行也/干澗也喻宣王之徳如澗水源秩秩流出無極已也)
上章道宮室之如制下章言子孫之衆多也(師古曰宮/室如制謂)
(殖殖其廷有覺其楹君子攸寜也子孫衆多謂/維熊維羆男子之祥維虺維蛇女子之祥也)及魯嚴
公(師古曰即/莊公也)刻飾宗廟多築臺囿(師古曰觧/在五行志)後嗣再絶
(孟康曰謂子般/閔公皆殺死也)春秋刺焉周宣如彼而昌魯秦如此而
絶是則奢儉之得失也陛下即位躬親節儉始營初陵
其制約小天下莫不稱賢明及徙昌陵增埤為髙(師古/曰埤)
(下也/音婢)積土為山發民墳墓積以萬數營起邑居期日迫
卒(師古曰卒/讀曰猝)功費大萬百餘(應劭曰大萬/億也大巨也)死者恨於下
生者愁於上怨氣感動隂陽因之以饑饉物故流離以
十萬數(師古曰物故謂死也/流離謂亡其居處也)臣甚惽焉(師古曰惽謂不/了言惑於此事)
(也惽音昬一曰惽/古閔字憂病也)以死者為有知發人之墓其害多矣
若其無知又安用大謀之賢知則不説以示衆庻則苦
之(師古曰説讀曰/悦其下亦同)若茍以説愚夫淫侈之人又何為哉
陛下仁慈篤美甚厚聰明疏達蓋世宜𢎞漢家之德崇
劉氏之美光昭五帝三王而顧與暴秦亂君(師古曰顧/猶反也)
競為奢侈比方丘隴説愚夫之目隆一時之觀違賢知
之心亡萬世之安臣竊為陛下羞之唯陛下上覽明聖
黄帝堯舜禹湯文武周公仲尼之制下觀賢知穆公延
陵樗里張釋之之意孝文皇帝去墳薄葬以儉安神可
以為則秦昭始皇增山厚臧以侈生害足以為戒初陵
之橅(應劭曰橅音規摹之摹師古曰謂規度墓地應音/是也韋元成傳及蕭望之傳規橅音義皆同其字)
(從/木)宜從公卿大臣之議以息衆庻書奏上甚感向言而
不能從其計向睹俗彌奢淫而趙衞之屬起微賤踰禮
制(師古曰趙皇后/昭儀衞媫妤也)向以為王教由内及外自近者始故
採取詩書所載賢妃貞婦興國顯家可法則及孽嬖亂
亡者(師古曰孽庻也嬖/愛也嬖音必計反)序次為列女傳凡八篇以戒天
子及采傳記行事著新序説苑凡五十篇奏之數上疏
言得失陳法戒書數十上以助觀覽補遺闕上雖不能
盡用然内嘉其言常嗟歎之時上無繼嗣政由王氏出
災異􁎹甚(師古曰/􁎹甚也)向雅竒陳湯智謀與相親友獨謂湯
曰災異如此而外家日盛其漸必危劉氏吾幸得同姓
末屬絫世䝉漢厚恩(師古曰絫/古累字)身為宗室遺老歴事三
主上以我先帝舊臣每進見常加優禮吾而不言孰當
言者(師古曰/孰誰也)向遂上封事極諌曰臣聞人君莫不欲安
然而常危莫不欲存然而常亡失御臣之術也夫大臣
操權柄持國政(師古曰操執/也音千髙反)未有不為害者也昔晉有
六卿(應劭曰智伯范/中行韓魏趙也)齊有田崔衞有孫寗魯有季孟常
掌國事世執朝柄終後田氏取齊六卿分晉崔杼弑其
君光孫林父寗殖出其君衎弑其君剽(師古曰衎音口/旦反剽音匹昭)
(反解在五行志○劉奉世曰孫林/父寗殖子謂弑其君剽乃寗喜也)季氏八佾舞於庭三
家者以雍徹(師古曰佾列也謂舞者之行列也八人一/佾八佾六十四人也雍樂詩名徹饌奏之)
(皆僣王/者之禮)並專國政卒逐昭公周大夫尹氏筦朝事(師古/曰筦)
(與管/同)濁亂王室子朝子猛更立連年乃定(師古曰更音/工衡反觧在)
(五行/志)故經曰王室亂又曰尹氏殺王子克甚之也(師古/曰言)
(其惡大甚也○劉敞曰今經文/不見殺王子克但有立王子朝)春秋舉成敗録禍福如
此類甚衆皆隂盛而陽微下失臣道之所致也故書曰
臣之有作威作福害于而家凶于而國(師古曰周書洪/範也而汝也言)
(唯君得作威作福臣/下為之則致凶害也)孔子曰禄去公室政逮大夫危亡
之兆(李竒曰卿當為政而反大夫為政也臣瓉曰政不/由君下及大夫也上大夫即卿也師古曰瓉説是)
(也論語孔子曰禄去公室五君矣政逮/於大夫四君矣故三桓之子孫微矣)秦昭王舅穰侯
及涇陽葉陽君(鄭氏曰皆昭王之母弟也師古曰穰侯/魏冉也涇陽葉陽皆其弟也葉音式渉)
(反/)專國擅埶上假太后之威三人者權重於昭王家富
於秦國國甚危殆頼寤范雎之言而秦復存二世委任
趙髙專權自恣壅蔽大臣終有閻樂望夷之禍(鄭氏曰/望夷秦)
(宮名也應劭曰秦二世齋於望夷之宮􁌸樂以兵殺二/世也師古曰博物志云宮在長陵西北長平觀道東臨)
(涇水作之以望北夷此説非也胡亥葬於宜春苑苑不/在渭北也○劉奉世曰師古但舉胡亥葬處不知望夷)
(所在也且何以知望夷之不在渭北耶二世以涇/為祟齋而欲祠涇則疑在渭北矣然夷云者平也)秦遂
以亡近事不逺即漢所代也漢興諸呂無道擅相尊王
呂産呂禄席太后之寵(師古曰席猶因也言/若人之坐於席也)據將相之
位兼南北軍之衆擁梁趙王之尊驕盈無厭欲危劉氏
頼忠正大臣絳侯朱虚侯等竭誠盡節以誅滅之然後
劉氏復安今王氏一姓乗朱輪華轂者二十三人青紫
貂蟬充盈幄内魚鱗左右(師古曰言在帝之左/右相次若魚鱗也)大將軍
秉事用權五侯驕奢僣盛並作威福擊斷自恣行汙而
寄治身私而託公(師古曰寄托也内為汙私/之行而外托治公之道也)依東宮之
尊(師古曰東宮/太后所居也)假甥舅之親以為威重尚書九卿州牧
郡守皆出其門(師古曰言為其僚吏/者皆居顯要之職)筦執樞機朋黨比
周稱譽者登進忤恨者誅傷游談者助之説執政者為
之言排擯宗室孤弱公族其有智能者尤非毁而不進
逺絶宗室之任不令得給事朝省恐其與已分權數稱
燕王蓋主以疑上心(師古曰示宗室/親近而反逆也)避諱呂霍而弗肯
稱(師古曰呂后霍后二家皆坐僣/擅誅滅故為王氏諱而不言也)内有管蔡之萌外假
周公之論兄弟據重宗族磐互(師古曰磐結而交互也/字或作牙謂若犬牙相)
(交入之/意也)歴上古至秦漢外戚僣貴未有如王氏者也雖
周皇甫秦穰侯漢武安呂霍上官之屬皆不及也(師古/曰皇)
(甫周卿士字也周后寵之故處於盛位權黨於朝/詩人刺之亊見小雅十月之交篇武安侯田蚡也)物盛
必有非常之變先見為其人微象(○宋祁曰/微作徵)孝昭帝時
冠石立於泰山(晋灼曰漢注冠山石名臣瓉曰冠山下/有石自立三石為足一石在上故曰冠)
(石也師古曰事/具在眭孟傳)仆栁起於上林(師古曰其樹已死僵仆/於地而更起生事亦具)
(在眭/孟傳)而孝宣帝即位今王氏先祖墳墓在濟南者其梓
柱生枝葉扶疏上出屋根垂地中(○宋祁曰垂/作臿一作□)雖立石
起栁無以過此之明也事埶不兩大王氏與劉氏亦且
不並立如下有泰山之安則上有累卵之危陛下為人
子孫守持宗廟而令國祚移於外親降為皁𨽻(師古曰/皁𨽻卑)
(賤之人也春秋左氏傳曰大夫/臣士士臣皁皁臣輿輿臣𨽻也)縱不為身奈宗廟何婦
人内夫家外父母家此亦非皇太后之福也(如淳曰内/猶親也而)
(皇太后反/外夫家也)孝宣皇帝不與舅平昌樂昌侯權(○宋祁曰/舊本無樂)
(昌字浙/本有)所以全安之也夫明者起福於無形銷患於未
然宜發明詔吐德音援近宗室親而納信(師古曰援引/也謂升引而)
(附近之也/援音爰)黜逺外戚毋授以政(師古曰逺疏而離/之也音于萬反)皆罷
令就第以則效先帝之所行厚安外戚全其宗族誠東
宮之意外家之福也王氏永存保其爵禄劉氏長安不
失社稷所以襃睦外内之姓子子孫孫無疆之計也如
不行此䇿(師古曰/如若也)田氏復見於今六卿必起於漢為後
嗣憂昭昭甚明不可不深圖不可不蚤慮(師古曰蚤/古早字)易
曰君不密則失臣臣不密則失身幾事不密則害成(師/古)
(曰上繫/之辭也)唯陛下深留聖思審固幾密覽往事之戒以折
中取信居萬安之實用保宗廟乆承皇太后(師古曰言/社稷不安)
(則帝身亦不得/乆事皇太后也)天下幸甚書奏天子召見向歎息悲傷
其意謂曰君且休矣吾將思之(師古曰且令/出外休息)以向為中
壘校尉向為人簡易無威儀亷靖樂道不交接世俗專
積思於經術晝誦書傳夜觀星宿或不寐達旦元延中
星孛東井蜀郡岷山崩雍江(師古曰雍/讀作壅)向惡此異語在
五行志懐不能已復上奏其辭曰臣聞帝舜戒伯禹毋
若丹朱敖(師古曰事見虞書益稷篇丹朱堯子也敖讀/曰傲○劉奉世曰毋若丹朱傲此禹戒舜之)
(語非舜戒/禹之辭也)周公戒成王毋若殷王紂(師古曰事見/周書亡逸篇)詩曰
殷監不逺在夏后之世亦言湯以桀為戒也聖帝明王
常以敗亂自戒不諱廢興故臣敢極陳其愚唯陛下留
神察焉謹案春秋二百四十二年日蝕三十六襄公尤
數率三歲五月有竒而壹食(師古曰竒謂成數之餘/不滿者也音居宜反)漢
興訖竟寜孝景帝尤數率三歲一月而一食臣向前數
言日當食今連三年比食(師古曰/比頻也)自建始以來二十歲
閒而八食率二歲六月而一發古今罕有異有小大希
稠占有舒疾緩急而聖人所以斷疑也易曰觀乎天文
以察時變(師古曰賁/彖辭也)昔孔子對魯哀公並言夏桀殷紂
暴虐天下故歴失則攝提失方孟陬無紀(孟康曰攝提/星名也隨斗)
(杓建十二月歴不正則失其所建首時為/孟正月為陬師古曰陬音子侯反又音鄒)此皆易姓之
變也秦始皇之末至二世時日月薄食山陵淪亡辰星
出於四孟(師古曰四時之孟/月也當見四仲也)太白經天而行(孟康曰謂/出東入西)
(出西入東也太白隂星出東當伏/東出西當伏西過午為經天也)無雲而雷(張晏曰雷/當託雲猶)
(君之託臣也二世不恤天下人/有畔心象獨號令而無臣也)枉矢夜光(應劭曰流星/也其射如矢)
(虵行不正故曰枉矢流以亂伐亂蘇/林曰有聲為天狗無聲為枉矢也)熒惑襲月(應劭曰/熒惑主)
(内亂月主刑故/趙髙殺二世也)㜸火燒宮(師古曰/㜸災也)野禽戲廷(張晏曰野/鳥入處主)
(人將/去)都門内崩(師古曰内/嚮而壊)長人見臨洮石隕於東郡星
孛大角大角以亡(應劭曰天王坐席也流星/茀大角大角因伏不見也)觀孔子之
言考暴秦之異天命信可畏也及項籍之敗亦孛大角
漢之入秦五星聚於東井得天下之象也孝惠時有雨
血日食於衝滅光星見之異(孟康曰日月行交道之衝/也相薄而既也京房所謂)
(隂氣盛薄奪/日光者也)孝昭時有泰山臥石自立上林僵柳復起
大星如月西行衆星隨之此為特異孝宣興起之表天
狗夾漢而西(李竒曰流星也下墮/地為天狗皆祅星)乆隂不雨者二十餘
日昌邑不終之異也皆著於漢紀觀秦漢之易世覽惠
昭之無後察昌邑之不終視孝宣之紹起天之去就豈
不昭昭然哉髙宗成王亦有雊雉拔木之變能思其故
故髙宗有百年之福成王有復風之報(師古曰復反也/事並見尚書髙)
(宗彤日及金縢/篇觧在五行志)神明之應應若景嚮(師古曰嚮/讀曰響)世所同
聞也臣幸得託末屬誠見陛下寛明之德冀銷大異而
興髙宗成王之聲以崇劉氏故豤豤數奸死亡之誅(師/古)
(曰豤豤欵誠之意也奸/犯也豤音懇奸音干)今日食尤屢星孛東井攝提炎
及紫宮(師古曰炎/音弋贍反)有識長老莫不震動此變之大者也
其事難一二記故易曰書不盡言言不盡意(師古曰上/繫之辭)
是以設卦指爻而復説義書曰伻來以圖(孟康曰伻使/也使人以圖)
(来示成王明口説不了指圖乃/了也師古曰周書洛誥之辭)天文難以相曉臣雖圖
上猶湏口説然後可知願賜清燕之閒(師古曰閒/讀曰閑)指圖
陳狀上輒入之(師古曰謂/召入也)然終不能用也向每召見數
言公族者國之枝葉枝葉落則本根無所庇廕(師古曰/庇音必)
(寐/反)方今同姓疏逺母黨專政禄去公室權在外家非所
以彊漢宗卑私門保守社稷安固後嗣也向自見得信
於上故常顯訟宗室譏刺王氏及在位大臣其言多痛
切發於至誠上數欲用向為九卿輒不為王氏居位者
及丞相御史所持故終不遷(師古曰持謂/扶持佐助也)居列大夫官
前後三十餘年年七十二卒卒後十三歲而王氏代漢
向三子皆好學長子伋(師古曰/伋音汲)以易教授官至郡守中
子賜九卿丞蚤卒少子歆最知名
歆字子駿少以通詩書能屬文召見成帝待詔宦者署
為黄門郎河平中受詔與父向領校祕書講六蓺傳記
諸子詩賦數術方技無所不究向死後歆復為中壘校
尉哀帝初即位大司馬王莽舉歆宗室有材行為侍中
太中大夫遷騎都尉奉車光禄大夫貴幸復領五經卒
父前業歆乃集六蓺羣書種别為七略語在蓺文志歆
及向始皆治易宣帝時詔向受榖梁春秋十餘年大明
習及歆校祕書見古文春秋左氏傳歆大好之時丞相
史尹咸以能治左氏與歆共校經傳歆略從咸及丞相
翟方進受質問大義(師古曰/質正也)初左氏傳多古字古言學
者傳訓故而已(師古曰故/謂指趣也)及歆治左氏引傳文以解經
轉相發明由是章句義理備焉歆亦湛靖有謀(師古曰/湛讀曰)
(沈/)父子俱好古博見彊志(師古曰/志記也)過絶於人歆以為左
丘明好惡與聖人同(師古曰論語載孔子曰巧言令色/足恭左丘明恥之丘亦恥之匿怨)
(而友其人左丘明/恥之丘亦恥之)親見夫子而公羊穀梁在七十子後
(師古曰七十子是孔子弟子也實七十二人/指其成數言也○宋祁曰注文二當作七)傳聞之與
親見之(○宋祁曰/之字當刪)其詳畧不同歆數以難向向不能非
間也然猶自持其榖梁義及歆親近欲建立左氏春秋
及毛詩逸禮古文尚書皆列於學官哀帝令歆與五經
博士講論其義諸博士或不肯置對(師古曰並不與歆/意同故不肯立其)
(學也置對置/辭以對也)歆因移書太常博士責讓之曰昔唐虞既
衰而三代迭興(師古曰迭互/也音大結反)聖帝明王累起相襲其道
甚著周室既微而禮樂不正道之難全也如此是故孔
子憂道之不行歴國應聘自衞反魯然後樂正雅頌乃
得其所修易序書制作春秋以紀帝王之道及夫子没
而微言絶七十子終而大義乖重遭戰國棄籩豆之禮
(師古曰籩豆禮食之器也以/竹曰籩以木曰豆籩音邊)理軍旅之陳(○宋祁曰/理一作治)孔
子之道抑而孫吳之術興陵夷至於暴秦燔經書殺儒
士設挾書之法行是古之罪(師古曰以古事/為是者即罪之)道術由是
遂滅漢興去聖帝明王遐逺仲尼之道又絶法度無所
因襲時獨有一叔孫通畧定禮儀天下唯有易卜未有
它書至孝惠之世乃除挾書之律然公卿大臣絳灌之
屬咸介胄武夫莫以為意至孝文皇帝始使掌故朝錯
(李竒曰掌/故官名也)從伏生受尚書尚書初出於屋壁朽折散絶
今其書見在時師傳讀而已詩始萌牙(師古曰言若/草木之初生)天
下衆書往往頗出皆諸子傳説猶廣立於學官為置博
士在漢朝之儒唯賈生而已(師古曰謂賈誼○宋祁曰/在漢朝不容更有漢字)
至孝武皇帝然後鄒魯梁趙頗有詩禮春秋先師(師古/曰前)
(學之/師也)皆起於建元之閒當此之時一人不能獨盡其經
或為雅或為頌相合而成泰誓後得博士集而讀之故
詔書曰禮壊樂崩書缺簡脱朕甚閔焉時漢興已七八
十年離於全經固已逺矣(師古曰言廢絶以乆不可得/其眞也○宋祁曰浙本離於)
(作離/合)及魯恭王壊孔子宅欲以為宮而得古文於壊壁
之中逸禮有三十九篇書十六篇天漢之後孔安國獻
之遭巫蠱倉卒之難未及施行及春秋左氏丘明所修
皆古文舊書多者二十餘通臧於祕府伏而未發孝成
皇帝閔學殘文缺稍離其眞乃陳發祕臧校理舊文得
此三事以考學官所傳經或脱簡傳或閒編(師古曰脱/簡遺失之)
(閒編謂舊編爛絶就更次之/前後錯亂也閒音古莧反)傳問民閒則有魯國桓公
趙公貫公膠東庸生之遺學與此同抑而未施此乃有
識者之所惜閔士君子之所嗟痛也往者綴學之士不
思廢絶之闕茍因陋就寡分文析字煩言碎辭學者罷
老且不能究其一蓺(師古曰罷讀/曰疲究竟也)信口説而背傳記是
末師而非往古至於國家將有大事若立辟雍封禪廵
狩之儀則幽冥而莫知其原(師古曰幽冥/猶暗昧也)猶欲保殘守
缺挾恐見破之私意而無從善服義之公心或懐妬嫉
不考情實雷同相從隨聲是非抑此三學以尚書為不
備(蘇林曰備之而已臣瓉曰當時學者謂尚書唯有/二十八篇不知本有百篇也師古曰瓉説是也)謂
左氏為不傳春秋豈不哀哉今聖上德通神明繼統揚
業亦閔文學錯亂學士若兹雖昭其情猶依違謙讓(師/古)
(曰依違言/不專決也)樂與士君子同之故下明詔試左氏可立不
遣近臣奉指衘命將以輔弱扶微與二三君子比意同
力冀得廢遺(師古曰比合也經蓺有廢遺者/冀得興立之也比音頻寐反)今則不然
深閉固距而不肯試猥以不誦絶之(師古曰猥茍也茍/不誦習之而欲絶)
(去此學○宋祁曰注文/當作茍以已不誦習之)欲以杜塞餘道絶滅微學夫可
與樂成難與慮始此乃衆庻之所為耳非所望士君子
也且此數家之事皆先帝所親論今上所考視其古文
舊書皆有徵驗外内相應豈茍而已哉夫禮失求之於
野古文不猶愈於野乎(師古曰/愈勝也)往者博士書有歐陽春
秋公羊易則施孟然孝宣皇帝猶復廣立穀梁春秋梁
丘易大小夏侯尚書義雖相反猶並置之何則與其過
而廢之也寜過而立之(師古曰/過猶誤)傳曰文武之道未墜於
地在人賢者志其大者不賢者志其小者(師古曰論語/孔子弟子子)
(貢之言志識/也一曰記)今此數家之言所以兼包大小之義豈可
偏絶哉若必專已守殘(師古曰專執已所偏/見苟守殘缺之文也)黨同門妬
道眞(師古曰黨同師之/學妬道蓺之眞也)違明詔失聖意以䧟於文吏之
議甚為二三君子不取也其言甚切諸儒皆怨恨是時
名儒光禄大夫龔勝以歆移書上疏深自罪責願乞骸
骨罷及儒者師丹為大司空亦大怒奏歆改亂舊章非
毁先帝所立上曰歆欲廣道術亦何以為非毁哉歆由
是忤執政大臣為衆儒所訕(師古曰訕謗/也音所諌反)懼誅求出補
吏為河内太守以宗室不宜典三河徙守五原後復轉
在涿郡歴三郡守數年以病免官起家復為安定屬國
都尉會哀帝崩王莽持政莽少與歆俱為黄門郎重之
白太后(○宋祁曰浙本/作太皇太后)太后留歆為右曹太中大夫遷
中壘校尉羲和京兆尹使治明堂辟雍封紅休侯典儒
林史卜之官考定律厯著三統厯譜初歆以建平元年
改名秀字穎叔云(應劭曰河圖赤伏符云劉秀發兵捕/不道四夷雲集龍闘野四七之際火)
(為主故改名幾以趣也○宋/祁曰注文趣字當作當字)及王莽簒位歆為國師後
事皆在莽傳
贊曰仲尼稱材難不其然與(師古曰論語載孔子之言/也賢材難得與讀曰歟)
自孔子後綴文之士衆矣唯孟軻孫況(師古曰孫況/即荀卿也)董
仲舒司馬遷劉向揚雄此數公者皆博物洽聞通達古
今其言有補於世傳曰聖人不出其間必有命世者焉
豈近是乎(師古曰近/音其靳反)劉氏洪範論發明大傳著天人之
應七畧剖判蓺文總百家之緒三統歴譜考歩日月五
星之度有意其推本之也(師古曰言其究極/根本深有意也)嗚虖(師古/曰虖)
(讀曰/呼)向言山陵之戒于今察之哀哉指明梓柱以推廢
興昭矣豈非直諒多聞古之益友與(師古曰諒信也論/語稱孔子曰益者)
(三友友直友諒友多聞益矣賛言/向直諒多聞可謂益也與讀曰歟)
　
　
　
　
　
　
　
　前漢書卷三十六
　前漢書卷三十六考證
楚元王傳孫卿門人也注師古曰漢以避宣帝諱改之
　曰孫○顧炎武曰漢人不避嫌名荀之為孫如孟夘
　之為芒夘司徒之為申徒語音轉耳
削東海薛郡○史記但云削東海郡
劉德傳雜治劉澤詔獄○顧炎武曰徳傳如此而子向
　傳則云更生父徳武帝時治淮南獄一傳之中自為
　乖異此兩收而未對勘者也(臣召南/)按徳之仕宦在
　昭帝初霍光選擇宗室則當武帝治淮南獄時徳尚
　未為吏也此傳言治劉澤詔獄為得其實向傳因得
　淮南祕書而附會耳
子向坐鑄偽黄金○(臣浩/)按此時應云子更生
劉向傳徵堪向欲以為諌大夫○顧炎武曰更名向在
　成帝即位之後此在元帝初年即云向非也
周大夫祭伯云云注張晏曰穀梁傳曰奔也○(臣召南/)
　按祭伯來穀梁傳以為來朝公羊傳以為出奔向正
　用公羊説耳張晏注誤劉攽糾之是也
李梅冬實七月霜降草木不死注云云○(臣召南/)按以
　下文八月殺菽例之用夏時紀月則此文七月疑是
　十月之譌周十二月夏之十月也又應倒其文云十
　月霜降草木不死李梅實則文義俱顯矣
序次為列女傳凡八篇○曾鞏曰傳稱八篇而隋書及
　崇文總目稱十五篇曹大家注非向書本然也
依東宮之尊注師古曰東宮太后所居也○胡三省曰
　漢制太后率居長樂宮在未央宮東故曰東宮
根垂地中○胡三省曰孟康云□則活切按字書測洽
　之臿與□字不同意漢書□字即垂字也(臣照/)按今
　本或作垂作臿而汲古閣本尚作□字
輒不為王氏居位者及丞相御史所持注謂扶持佐助
　也○顧炎武曰衍一不字當云輒為王氏居位者及
　丞相御史所持持者挾制之義而非挾助之解也
劉歆傳以紀帝王之道○(臣宗萬/)按文選與此傳字句
　間有同異如紀字選作記又在漢朝之儒選無漢字
　逸禮有三十九選有篇字傳或間編選作脱編傳問
　民間選作博問民間雖昭其情選作雖深照其情其
　古文舊書其字選作為
頗有詩禮春秋先師注師古曰前學之師也○(臣召南/)
　按此即所謂經師也眭𢎞上書稱先師董仲舒即是
　其義
得此三事○眞德秀曰三事謂左氏春秋古文尚書逸
　禮也
則有魯國桓公趙國貫公膠東庸生之遺○(臣召南/)按
　貫公傳左氏春秋于賈誼者庸生傳古文尚書於都
　尉朝者桓公即儒林傳桓生傳禮于徐生者别本作
　柏公非也
以尚書為不備注臣瓉曰當時學者謂尚書惟有二十
　八篇云云○(臣召南/)按瓉注据太常孔臧與從弟安
　國書也漢初不知書本百篇則妄謂二十八篇取象
　二十八宿
　
　
　
　
　
　
　
　
　
　
　
　
　
　
　前漢書卷三十六考證
欽定四庫全書
　前漢書卷三十七
　　漢　　蘭　　臺　　令　　