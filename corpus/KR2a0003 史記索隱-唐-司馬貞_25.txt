史記索隱卷二十五
　　　　　　　　　　　　唐　司馬貞　撰
匈奴列傳第五十二
曰淳維(張晏曰淳維以殷時奔北邉又樂彦括地譜云/夏桀無道湯放之鳴條三年而死其子獯粥妻)
(桀之衆妾避居北野隨畜移徙中國謂之匈奴其言夏/后苗裔或當然也故應劭風俗通曰殷時曰獯粥改曰)
(匈奴又服䖍云堯時葷粥周曰獫狁秦曰匈奴韋昭漢/曰匈奴葷粥其别名則淳維是其始祖盖與獯粥是一)
(也/)橐他(韋昭曰背肉似橐故云橐/也包愷音託他或作駞)驢驘(按古今注云驢/牡馬牝生驘)
駃騠(説文云駃騠馬父驘于也廣異志音决蹄也發/䝉記刳其母腹而生列女傳云生七日超其母)騊
駼(按郭璞注爾雅云騊駼馬青色音淘塗又字林云/野馬山海經云北海有獸其状如馬其名騊駼也)驒
奚(韋昭驒音顛説文野馬屬徐廣云巨虚之/類一云青驪驒文如鼉鄒誕本奚字作騱)分地(上音/扶糞)
(反/)少長(上音式紹反下音陟/兩反少長謂年稍長)彎弓(上音灣如/字亦通也)刀鋋(音蟬/按埤)
(蒼云鋋小矛鐵矜按古/今字説云􁔥通作矜)注攣鞮氏(上六縁反/下丁啼反)作周(按謂/始作)
(周國/也)畎夷(韋昭云春秋以為犬戎按畎音犬大顔云即/昆夷山也山海經云黄帝生苗龍苗龍生融)
(吾融吾生弄明弄明生白犬白犬有二牡是為犬戎説/文赤狄本犬戎種故多從犬又山海經有人面獸身名)
(曰犬夷賈逵云犬/夷戎之别種也)涇洛之北(晉灼云洛水在馮翊懷德/縣東南入渭又按水經云)
(出上郡彫陰泰昌山過/華陰入渭即漆沮水也)山戎(服䖍云盖/今鮮卑)汜邑(蘇林音凡/穎川襄城)
(是按春秋地名云汜邑/襄王所居故云襄城也)居于陸渾(按春秋左氏秦晉遷/陸渾之戎于伊川杜)
(預以為九姓之戎居陸渾在秦晉之間二國/誘而徙之伊川遂從戎號今陸渾縣是也)西河圁洛
(晋灼音囂三蒼作圜地理志云圜水出上郡白土縣西/東流入河韋昭云圜常為圁續郡國志及太康地志竝)
(作圁/字也)赤翟(按左氏傳云晉師滅赤狄之潞氏杜氏以潞/赤狄之别種也上黨潞縣又春秋地名云今)
(曰赤/渉胡)白翟(左氏晉師敗狄于箕卻缺獲白狄子杜氏以/為白狄别種故西河郡有白部胡又國語云)
(桓公西征攘白狄之/地遂至于西河也)有綿諸(地理志天水/有綿諸道)狄䝠(地理志/天水狄)
(道應劭以䝠/戎邑音桓)義渠(韋昭云本西戎國有王/秦滅之今在北地郡)大荔(按秦本/紀厲恭)
(公伐大荔取其王後更名臨/晉故地理志臨晉故大荔國)朐衍(地理志縣名在北地/徐廣音詡鄭氏音吁)
樓煩(地理志縣名屬雁門/應劭云故樓煩胡地)林胡(如淳云即儋林/為李牧所滅也)東胡(服/䖍)
(云烏丸之先後為鮮卑在匈奴東故曰東胡按續漢書/曰漢初匈奴冒頓滅其國餘類保烏桓山以為號俗隨)
(水草居無常處以父之名字為/姓父子男女悉髠頭為輕便)注鮮卑(按胡廣云鮮卑/東胡别種又應)
(奉云秦築長城徒役之士亾/出塞外依鮮卑山因以為號)句注(服䖍云音拘韋昭/云山名在應隂館)胡
貉(按貉即濊也/音亾格反)宣太后(服䖍云昭/王之母也)竝陰山(徐廣云五原/西安陽原縣)
(北有陰山陰山在河南/陽山北竝音傍白浪反)至襄平(韋昭云今遼/東所理也)三國邊匈
奴(按三國/燕趙秦)因河為塞(按太康地記秦塞自五原北九百/里謂之造陽東行終刺賁山南漢)
(陽西也漢/一作漁)適戍(上丁/革反)通直道(蘇林云去長安八千/里正南北相値道也)九原
(韋昭云縣名/屬五原也)臨洮(韋昭曰/瀧西縣)北假中(應劭云在北地陽山/北韋昭云北假地名)
(又按漢書元紀云北假田官蘇林以為北/方田官也主以田假與貧人故曰北假也)頭曼(音莫官/反韋昭)
(音/瞞)冒頓(音墨又/如字)注單于廣大之貌(按漢書單于姓攣鞮/氏其國稱之曰橕犂)
(孤塗單于而匈奴謂天為橕犂謂子為孤塗單于者廣/大之貎也言其象天故曰橕犂孤塗單于也又𤣥晏春)
(秋云士安讀漢書不詳此言有胡奴在側言/之曰此胡所謂天子與古書所説符會也)鳴鏑(應劭/云髐)
(箭也韋昭云/矢鏑飛則鳴)甌脱(服䖍云作土室以俟漢人又纂文曰/區脱土穴也又云是地名故云生得)
(甌脱王韋昭云界上屯守處/也音一侯反脱音徒活反)河南王(如淳曰白羊/王居河南)閼氏
(舊音於連於曷反二音匈奴皇后號習鑿齒與燕王書/云山下有紅藍花足下先知不北方人探取其花染緋)
(黄挼取其上英鮮者作烟肢婦人将用為顔色吾少時/再三過見烟肢今日始視紅藍後當為足下致其種匈)
(奴名妻作閼支言其可愛如烟肢也閼/音煙想足下先亦不作此讀漢書也)直上谷(按姚氏/云古字)
(例以直為值/值者當也)谷蠡(服䖍音鹿離/蠡又音棃也)骨都侯(按後漢書云骨/都侯異姓大臣)
呼衍氏須卜氏(按後漢書云呼衍氏須卜氏常/與單于婚姻須卜氏主獄訟也)西接氐
羌(按風俗通云二氐本西南夷種地理志武都有白馬/氐又魚豢魏略云漢置武都郡非其種人分竄山谷)
(或號青氐或號白氐綦文云氐亦羊稱説文云羌西方/牧羊人續漢書云羌三苗姜姓之别裔徙于三危今河)
(間之西南/羌是也)單于庭(按謂匈奴所都處為庭樂彦云單于/無城郭不知何以國之穹廬前地若)
(庭故/云庭)千長伯長什長(按續漢書郡國志云里有魁人有/什伍里魁王一里伯主百家什主)
(十家伍長五家以相檢察故賈誼/過秦以為俛起什百之中是也)蘢城(漢書作龍城亦/作蘢字崔浩云)
(西方胡皆事龍神故名大㑹處為龍城/後漢書云匈奴俗歲有三龍祠祭天神)蹛林(服䖍云音/帶匈奴秋)
(社八月中皆會祭處鄭氏云地名也晉灼云李陵與蘇/武書云相競趨蹛林則服䖍説是也又韋昭音多藍反)
(姚氏按李收傳大破匈奴滅襜襤此字與韋/昭音頗同然林襤聲相近或以林為襤也)小者軋(服/䖍)
(云刀割而也音烏八反鄧展云歴也如淳云/撾抶也三蒼云軋輾也軋説文云輾轢也)丁零(按魏/略云)
(在康居北去匈奴庭接習水七/十里又云匈奴北有渾窳國)屈射(國名射音/奕又音石)盡青駹
(音武江反按/青駹馬色青)驪馬(説文云/驪黑色)騂馬(按詩傳云/赤黄曰騂)傅矢(音/附)為書
遺高后(按漢書云高后時冒頓􁋚驕乃使使遺高后書/曰孤僨之君生於沮澤之中長於平野牛馬之)
(域數至邊境願遊中國陛下獨立孤僨獨居兩主不/樂無以自娱願以所有易其所無高后怒欲擊之)諸
將曰(按漢書季布/諫高后乃止)義盧侯難氏(匈奴將名/也氏音支)呼揭(音傑又/音丘列)
(反/)皆以為匈奴(按謂皆入/匈奴一國)望薪之地(服䖍云漢界上塞/下地名今匈奴使)
(至於/此也)係􁒤(上音胡計反/下音大胡反)服繡袷綺衣(按小顔云服者天/子所服也以繡為)
(表綺為裏以賜冒頓字林/云袷衣無絮也音公洽反)比余一(按漢書作比疎一比/音鼻小顔云辮髪之)
(飾也以金為之廣雅云比櫛也蒼頡篇云靡者為比/麄者為梳按蘇林説今亦謂之梳比或亦帶飾者也)黃
金飾具帶一(按謂要/中大帶)黄金胥紕一(按漢書作犀毗或無/下一字此作胥者犀)
(聲相近或誤張晏云洛帶瑞獸名也東胡好服之按戰/國䇿云趙武靈王賜周紹貝帶黄金師比延篤云胡革)
(帶鈎也則此帶鈎亦名師比則胥犀與師竝相近而/説各異耳班固與竇固牋云賜犀比金頭帶是也)赤
綈(按説文云/綈厚繒也)稽粥(音雞育/二音)重駱(音湩酪二音按三蒼云/湩乳汁也字林云竹用)
(反穆天子傳云牛馬/之湩臣菟人所具)雖詳不取(漢書作陽/此亦音羊)室屋之極生
力必屈(以言棟宇室屋之作人盡極以營其/生至於氣力屈竭也屈音其勿反)喋喋而佔
佔冠固何當(鄧展曰喋音牒佔嘯耳語服䖍曰口舌喋/喋如淳曰言汝漢人多居室中固自宜着)
(冠且不足貴也小顔云喋喋利口也佔佔衣裳貎喋音/昌涉反佔音占言當思念無為喋喋佔佔耳雖自謂着)
(冠何所/當益也)北地都尉卭(音五郎反徐廣云姓孫其後/子單封為瓶侯音白丁反)囘中
宫(服䖍云在北地武帝作宫始皇本紀三十七年/登鷄頭山遏回中武帝元封四年通回中道)出彭
陽(韋昭云/安定縣)候騎(崔浩云/候邏騎)盧卿(按表盧作玈/古今字耳)且居(漢書作/且渠匈)
(奴官/號)雕渠難(按樂彦云當戸且渠各/自一官雕難為此官)跂行喙息(按跂音/歧又音)
(企言蟲豸之類或企踵而行/或以喙而息皆得其安也)蠕動(按三蒼云蠕蠕動貌/音軟淮南子云昆蟲)
(蠕/動)釋逃虜人單于母言章尼(按文帝云我今日竝釋放/彼國逃亾虜遣之歸本國)
(汝單于無得更以言詞/訴於章尼等責其逃也)翁壹(按衛青傳唯稱聶壹顧氏/云壹名也老故稱翁義或)
(然/也)奸蘭出物(上音干干蘭謂/犯禁私出物也)武州塞(蘇林云在/雁門也)尉史(如/淳)
(云律近塞郡皆置尉百里/一人士史尉史各二人也)當路塞(蘇林云直/當路塞耳)什辟縣(按/孟)
(康云縣斗辟西近胡也什音斗/辟音僻造陽郡即斗辟縣是也)伊穉斜(穉音持利反斜/音士嗟反斜鄒)
(誕音直牙反葢穉斜/胡人語近得其實)太子於單(音/丹)儌極而取之(按儌要/也謂要)
(其疲極/而取之)祭天金人(韋昭云作金人以為祭天主崔浩云/胡祭以金人為主今浮圖金人是也)
(又漢書音義稱金人祭天本在雲陽甘泉山下秦奪其/地徙之於休屠王右地故休屠有祭天金人象祭天人)
(也事恐不然按得休屠/金人後置之於甘泉也)過居延(韋昭曰/張掖縣)祁連山(按西京/舊事云)
(山在張掖酒泉二界上東西二百餘里南北百里有松/栢五木美水草冬温夏涼宜畜牧匈奴失二山乃歌云)
(亾我祁連山使我六畜不蕃息失我燕支山使/我嫁婦無顔色祁連一名天山亦曰白山也)新秦中
(如淳云長安以北朔方以南漢書食/貨志云貧人充朔方以南新秦中也)令居(徐廣云在金/城地理志云)
(張掖令居縣姚氏令/音連小顔云音零)漢士物故(按釋名云漢以来謂死/為物故物就朽故也又)
(魏壹訪議髙堂崇對曰聞之先師物/無也故事也言無復所能於事者也)浮苴井(音子餘反/臣瓚云去)
(九原二千里/見漢輿地圖)匈河水(臣瓚云河水名/去令居千里)浚稽山(應劭云在/武威縣北)
呴犁湖(上音佝/又音呼)盧朐(服䖍云匈奴地/名張晏云山名)且鞮(上子餘反/下音低)涿
涂山(上音卓下/音以奢反)余吾水(徐廣云一作斜音邪山海經云/北鮮之山鮮水出焉北流注余)
(吾/)定哀之際(按韓國要禮云仲尼仕於定哀故其/著春秋不切論當世而微其詞也)而罔
襃(按罔者無也謂無其實而/襃之是也忌諱當代故也)患其儌一時權(按徐音皎/劉伯荘音)
(叫皆非也按其字宜音僥/儌者求也言求一時權寵)而務讇其說(音/税)以便偏指不
參(按謂説者謀匈奴皆患其直儌求一時權幸但務/諂進其説以自便其偏指不㕘詳終始利害也)彼
已將率(彼已者猶詩人譏詞云彼已之子/是也將率則指樊噲衛霍等也)且鞮侯已下
(按張晏云白狐鹿單于已下皆劉向褚先生所録/班彪又撰而次之所以漢書匈奴傳有上下兩卷)
南越列傳第五十三
尉他(尉官也他名也姓趙他音徒河反又/十三州記云大郡曰守小郡曰尉)眞定人(韋昭/曰故)
(郡名後更為/縣在常山)略定楊越(按戰國䇿云吴/起為楚収楊越)桂林(按地理志/武帝更名)
(鬱/林)象郡(按本紀始皇三十三年略陸梁地以為南海/鬱林象郡桂林地理志云武帝更名日南)以
謫(音直/革反)任嚻(五刀/反)龍川令(地理志縣名/屬南海也)絶新道(按蘇林/云秦所)
(通越/道)即被他書(服䖍云嚻詐作詔書使為南海/尉韋昭云被之以書音皮義反)移檄告
横浦(按南康記云南野縣大庾嶺三十里/至横浦在秦時闗其下謂為塞上)陽山(姚氏按/地理志)
(云掲陽有陽山縣今此縣上流/百餘里有騎田嶺當是陽山闗)涅谿(鄒氏劉氏本竝作/涅音年結反漢書)
(作湟谿音皇又衛青傳云出桂陽下湟水是也而姚察/云史記作涅今本作湟涅及湟不同良由隨聞則輒改)
(故也水經云含滙縣南有滙浦闗未知/孰是然鄒誕作涅漢書作湟葢近於古)以其黨為假守
(按謂他所立其親黨/為郡縣之職或假守)隆慮侯竈(韋昭云姓周隆慮縣名/屬河内音林閭二音)
不能踰嶺(按此嶺即/陽山嶺)西甌駱(鄒氏云又有駱越姚氏按/益州傳云交趾有駱田仰)
(潮水上下人食其田名為駱人有駱王駱侯諸縣自名/為駱将銅印青綬即今之令長也後蜀王子将兵討駱)
(候自稱為安陽王冶封溪縣後南越王尉他攻破安陽/王令二使典主交趾九眞二郡人尋此駱即甌駱也)
躶國(音和寡反/躶露形也)遣兩將軍(按王恢/韓安國)悦好語入見(悦漢書/作怵韋)
(昭云誘/怵好語)樛氏女(上紀虬反樛/姓出邯鄲)藏其先武帝璽(李奇云去/其僭號)
安國少季(安國姓也/少季名也)蒼梧秦王有連(按蒼梧越中王自/名為秦王即下趙)
(光是也故云有連連者連姻/也趙與秦同姓故稱秦王)介漢使者(韋昭曰恃使者/為介胄志林云)
(介者因也欲因使者權誅呂嘉然二家之説皆通韋昭/以介為恃介者間也以言間恃漢使者之權意即得云)
(恃以介冑則非也虞喜以介為因/亦有所由按介者賓主所由也)鏦嘉(韋昭云鏦撞也/按字林七凶反)
(又吴王濞傳鏦/殺吴王與此同)分弟兵就舍(按謂分□其兵也漢/書作介介被也恃也)郟壯
士(如淳云郟縣/名在潁川)術陽侯(韋昭云漢所封按功/臣表術陽屬下邳)函封漢使
節置塞上(按南康記以為/大庾名塞上也)成安侯(按功臣表/成安屬郟)廣德為龍
亢侯(按龍亢屬譙國漢書龍亢作龒/侯服䖍音卭晉灼云古龍字)下滙水(劉氏云匯/當作皇漢)
(書云下湟水/或本作洭)先陷尋陜(姚氏云尋陜在始興/西三百里近連口也)破石門(按/廣)
(州記在畨禺縣北三十里昔吕嘉拒漢積石鎮江名曰/石門又俗云石門水名曰貪泉飲之則令人變故吴隱)
(之至石門酌水餘/乃為之歌云也)犁旦城中皆降(鄒氏云犁一作比音/必至反然犁即比義)
(又解犁黑也天未明尚黒時也漢書史記/亦作遲明遲音稚遲待也亦犁之義也)臨蔡侯(按表/屬河)
(内/)揭陽令定(地理志揭陽縣屬南海揭音桀韋昭音其/逝反劉氏音求例反定者令之名也按漢)
(功臣表云定揭/令意又别也)蒼梧王趙光(按漢書云光聞漢兵至降/封為隨桃侯揭陽令史定)
(為安道侯越将畢取為膫侯桂林監居翁為湘城侯韋/昭云湘城屬堵陽隨桃安道膫三者皆屬南陽膫音遼)
(也/)諭甌駱屬漢(按漢書甌駱三/十餘萬口降漢)注九眞儋耳朱崖(徐廣/皆據)
(漢書/為説)
東越列傳第五十四
閩越(按説文云閩東越虵種/也故字從蟲閩音旻)姓騶氏(徐廣云一作駱是/上云歐駱不姓騶)
閩中郡(徐廣云今建安候官是按為閩州/按下文都東冶韋昭以為在候官)搖為東海王
都東甌(韋昭曰今永寧姚氏云甌水名永嘉記水出永/寧山行三十餘里去郡城五里入江昔有東甌)
(王都城有亭積石/為道今猶在也)注東甌王廣武侯(徐廣云據年/表而為説)不戰
而耘(耘音云耘除也漢/書作隕音于粉反)即鏦(劉氏又音/窗鏦撞也)繇君丑(繇音搖/邑號也)
(丑/名)屯豫章梅嶺(按徐廣云在會稽非也今按豫章三十/里有梅嶺在洪崖山足當古驛道今此)
(文云豫章梅嶺/知非會稽也)入白沙武林(徐廣云在豫章界按今豫/章北二百里接鄱陽界地)
(名白沙有水入湖名曰白沙坈東南八十里有武陽亭/亭東南三十里地名武林此白沙武林今當閩越入京)
(道/)出句章(鄭氏音勾/會稽縣也)出若邪(按姚氏云/地名今闕)東成侯(韋昭曰/在九江)
建成侯敖為開陵侯(徐廣云敖東越臣韋/昭云開陵屬臨淮)繚嫈侯(服䖍/云音)
(榮縣名劉伯荘云繚音遼/下紆營反城陽王子也)東越將多軍(李竒云多軍名/韋昭云多姓軍)
(名/也)
朝鮮列傳第五十五(按朝音潮直驕反鮮音仙以/有汕水故名也汕一音訕)
王滿者(按漢書滿燕人姓衛/擊破朝鮮而自王之)始全燕時(按始全燕時謂/六國燕方全盛)
(之/時)嘗略屬真番朝鮮(如淳云燕嘗略二國以屬己/也應劭云𤣥莬本直番國)注有
番汗(徐氏據地理志而知也/番音潘又音盤汗音寒)浿水為界(浿音旁/沛反)上下鄣
(按地理志樂/浪有雲鄣)都王險(韋昭云古邑名徐廣曰吕黎有險/瀆縣應劭注地理志遼東險瀆縣)
(朝鮮王舊都臣瓚云險城/在樂浪郡浿水之東也)臨屯(東夷小國/後以為郡)譙諭(説文云/譙讓也)
(喻曉也譙/音才笑反)為名美(有殺将/之美名)御殺何(即送何/之御也)相路人(應劭/云凡)
(五人戎狄不知官紀故皆稱相也路人漁/陽縣人如淳云相其國宰相路人名也)將軍王唊(音/頰)
(一音/協)右渠子長(按漢書表云/長路音各)子最(路人子/也名最)參澅清侯(韋/昭)
(云縣名屬齊/顧氏澅音獲)陰荻苴侯(晉灼云屬勃海荻/音狄苴音子餘反)唊平州侯(韋/昭)
(云屬/梁父)長幾侯(韋昭云縣/名屬河東)最涅陽侯(韋昭云/屬齊也)洌口(蘇林曰/縣名度)
(海先/得之)
西南夷列傳第五十六
以什數(劉氏音所其反/鄒氏音所主反)夜郎最大(荀說云犍為屬國也/韋昭云漢為縣屬牂)
(牱按後漢書云夜郎東接交趾其地在/胡南其君長木出於竹以竹為姓也)靡莫(夷邑名滇/與同姓)
滇最大(崔浩云後為縣越/嶲太守所理也)魋結(魋漢書作椎音/直追反結音計)同師以
東(韋昭云邑名/漢書作桐鄉)楪榆(韋昭曰益州/縣楪音葉)嶲昆明(崔浩云二國/名韋昭云嶲)
(益州/縣)徙筰都(服䖍云二國名韋昭云徙縣屬/蜀筰縣在越嶲余廣云筰音昨)冉駹(按應/劭云)
(汶江郡本冉/駹音亾江反)白馬最大(按夷邑名/即白馬氐)莊蹻(音炬灼反楚莊/王弟為盜者)
滇池方三百里(地理志益州滇池縣澤在西北後漢書/云其池水源深廣而更淺狹有似倒流)
(故謂/滇池)通五尺道(謂棧道/廣五尺)僰僮(韋昭云僰屬犍為音蒲北/反服䖍云舊京師有僰婢)
注枸一作蒟(按晉灼音矩劉德云蒟樹如桑其椹長二/三寸味酢取其實以為醤美又云蒟縁樹)
(而生非木也今蜀土家出蒟實似桑椹味辛似薑不酢/又云取葉此注又云葉似桑葉非也廣志云色黒味辛)
(下氣/消穀)注音窶(求羽/反)食重萬餘人(按食貨輜重車/也音時用反)道䍧牱
江(崔浩云䍧牱繋船杙也以為地名道猶從也地理/志夜郎又有豚水東至南海四會入海此䍧牱江)身
毒國(身音捐毒音篤一本作乾/毒漢書音義一名天竺也)且蘭(上音子余反小國/名也後縣屬䍧牱)
誅頭蘭(即且/蘭也)勞寢靡莫(二國與滇/王同姓)後揃(音剪揃謂/被分割也)剽分
二方(上音疋妙反言西夷後被揃迫逐遂/剽居西南二方各屬郡縣剽亦分義)
　
　
　史記索隱卷二十五
