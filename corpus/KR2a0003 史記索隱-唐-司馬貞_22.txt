史記索隠卷二十二
　　　　　　　　　　　　唐　司馬貞　撰
張耳列傳第二十九
大梁(按臣瓚今陳留/大梁城是也)亡命(晉灼曰命者名也謂脱名籍/而逃匿則削除名籍故以逃)
(為亡/命)遊外黄(地理志/屬陳留)去抵父客(如淳云抵歸/也音丁米反)請决(謂女/請父)
(容為决其夬/而嫁之張耳)絶苦陘(地理志屬中山張晏曰/章帝醜其名改曰漢昌)刎頸交(崔/浩)
(云言要齊生/死斷頸無悔)反用門者(按門者即餘耳也自以其名/而號令里中詐更别求也)從
白馬渡河(按酈食其云白馬之津白馬/是津渡其地與黎陽對岸)南有五嶺(裴氏/廣川)
(記云大庾始安臨賀/桂陽揭陽斯五嶺)時間不容息(以言舉事不可失時/時幾之迅速其間不)
(容一喘息/息頃也)舍中曰(謂其同舍中之人/也漢書作舍人)杖馬箠(上音丈下/之委反)
石邑(地理志/屬常山)欲附趙難(按羈旅勢弱/難以立功也)獨立趙後(謂獨有/立六國)
(趙王/之後)嘗秦軍(崔浩云/嘗猶試)望臣深(望怨/責也)重去將(按重訓難也/或云重惜也)
天與不取(此辭出/國語)雅遊(鄭氏云雅故也韋昭云雅素也/然素亦故也故遊言慣遊從故)
(多人所/稱譽)南皮(地理志/屬渤海)甘公(天官書云齊甘公藝文志云/楚有甘公齊楚不同劉歆七)
(略云字逢甘徳志/林云甘公一名徳)泜水(徐廣音遲蘇林音祇晉灼音丁/禮反今俗呼此水則然按地理)
(志音脂則蘇音為得郭景純注/山海經云泜水出常山中丘縣)箕踞(崔浩云屈膝/坐其形如箕)孱王
(按服䖍音昨軒反弱小/貌也孟康音仕連反)齧指(按小顔曰齧指以/表至誠為其約誓)汙王(蕭/該)
(音一故反説/文云汙穢也)乃壁人栢人(謂於栢人縣館舍壁/中著人欲為變也)要之置
厠(文穎云置人厠壁中以伺髙祖也張晏云鑿壁空之/令人止中也今按云置厠者置人於複壁中謂之置)
(厠厠者隠側之處因/以為言也亦音側)刺剟(徐廣音丁劣反按掇亦刺也/漢書作刺爇張晏云爇灼也)
(説文云/燒也)箯輿前(服䖍云音編編竹木如今峻可以糞除/也何休著公羊筍音峻筍者竹箯一名)
(編齊魯已北名為筍郭/璞三倉注云箯輿土器)絶肮而死(蘇林云亢頸大脉也/俗所謂胡脉下郎反)
(蕭該或音/下浪反)尚魯元公主(韋昭曰尚奉也不敢言取崔浩/云奉事公主小顔云尚配也易)
(曰徳尚于中行王弼亦/以尚為配恐非其義也)魯元王偃(魯謂偃以其/母號而封也)相然信
(按葛洪要用字苑云然猶爾也謂相和/同諾者何也謂然諾相信雖死不顧也)勢利交(有本作/私利交)
(漢書作勢利故廉頗云天下以市道交君/有勢利從君無勢則去此固其理是也)
魏豹彭越列傳第三十
魏咎故甯陵君(按晉灼云甯陵今梁/國縣也即今寧陵是)其兄魏咎(按彭越/傳云魏)
(豹魏王咎從/弟眞魏後也)忠臣乃見(老子曰國家昏亂有/忠臣此取以為説也)遣項它田
巴(按項它楚將/田巴齊將也)白駒過隙(莊子云無異騏驥之馳過隙/則謂馬也小顔云白駒謂日)
(影也隙壁隙也以言速/疾若日影過壁隙也)與期旦日日出(旦日謂明日之/朝日出時也)
擅將其兵(擅猶/専也)東傅海(傅音/附)青衣(蘇林曰縣名今為臨/邛瓚曰今漢嘉是也)
西至鄭(地理志鄭/屬京兆)喋血(音牒喋猶踐也殺敵踐血而/行孝文紀喋血京師是也)
黥布列傳第三十一
六人(地理志盧江有六縣/蘇林曰今為六安也)姓英氏(按布本姓英國名也/咎繇之後布以少時)
(有人相云當刑而王故漢畫/云布改姓黥以厭當之也)幾是乎(裴駰曰臣瓚音機/幾近也楚漢春秋)
(作豈是乎故徐廣云一作豈/劉氏作祈祈者語辭也亦通)共俳笑之(謂衆共以/俳輩笑之)曹偶
(曹輩也偶類也/謂徒輩之類)先從間道(鄒氏云間猶閒也謂私也今/以間音統莧反間道即他道)
(猶若反/間之義)嘗為軍鋒(按漢書作/楚軍前)簿(簿者/鹵簿)謂左右(按謂/隨何)因太
宰主之(太宰膳食之官/韋昭曰主舍)天下負之以不義(負猶被也以/不義被其身)
守徼(徼謂邊境亭障以徼/繞邊陲恒守之也)乘塞(按乗者登也登/垣塞而守之)間以梁
地(按服䖍曰梁在/楚漢之中間)注恃一作罷(按漢書作/罷音皮)事已搆(按搆/訓成)
(也/)走漢(走音奏/向也)腐儒(腐音輔謂之腐儒者言/如腐敗之物不任用)賁赫(上音/肥人)
(姓也赫音/虚格反)疏爵而貴之(疏分也漢書曰禹決江疏河尚/書曰列爵惟五分土惟三裂地)
(是對文故知/疏即分也)敖庾之粟(按太康地記云秦建敖倉於/成臯又云庾故云敖庾也)􁁉
(音烏/卦反)封薛公千戸(劉氏云薛公為封/千戸葢闗内侯也)徐僮間(按地理志/臨淮有徐)
(縣僮/縣)會甀(上古外反下持瑞反韋昭云蘄之鄉/名漢書作箠應劭音保鉦下亭名)長沙哀
王(哀字誤也是成王/臣吳芮之子也)茲鄉(鄱陽􁀙/縣之鄉)拔興(白曷反/疾也)妬媢(按/王)
(劭音媢媢亦妬也漢書外戚傳亦云或結寵妾妬媢之/誅又論衡云妬夫媢婦則媢是妬之别名今原英布之)
(誅為疑賁赫與其妃有亂故至滅國所/以不得言妬媢是媚也一云男妬曰媢)
淮隂侯列傳第三十二
下鄉(按下鄉鄉名/屬淮隂郡)南昌亭長(按楚漢春秋/作新昌亭長)吾哀王孫(劉/徳)
(曰秦末多失國言王孫公子尊之/也蘇林亦同張晏云字王孫非也)袴下(袴漢書作胯胯/股也音枯化反)
(然尋此文作袴欲依字讀何為不/通袴下即胯下也亦何必須作胯)連敖(李竒云楚官張/晏云司馬也)
喑啞(上於金反下烏路/反喑啞懐怒氣)叱咤(咤字或作吒上昌栗反/下卓嫁反叱咤發怒聲)千
人皆廢(孟康曰廢伏也/張晏曰廢偃也)言語嘔嘔(音吁嘔嘔猶區區也/漢書作姁姁鄧展曰)
(姁姁好也/張晏音吁)何不誅(按劉氏云言/何所不誅也)何不散(劉氏云用東歸/之兵擊東方之)
(敵此敵無/不散敗也)秋毫(按毫秋乃成又王逸注楚詞/云鋭毛為毫夏落秋生也)可傳檄(按/説)
(文云檄二尺書也此云/傳檄書以責所伐者)絶河關(按謂今/蒲津關)塞臨晉(上音先/得反臨)
(晉縣名在河東/之東岸對舊關)陳船欲度臨晉(劉氏云陳船地名在舊/關之西今之朝邑是也)
(按京兆有船司空縣不名陳/船陳船者陳列船欲渡河也)襲安邑(按劉氏云夏陽舊/無船豹不備之而)
(防臨晉耳今安邑/被襲故豹遂降也)閼與(司馬彪郡國志上黨沾縣有閼/與聚閼音曷又音嫣與音余又)
(音/預)新喋血(舊音㰱非也按陳湯傳喋/血萬里韋昭音徒協反)東下井陘(按地理/志常山)
(石邑縣井陘山在西又穆天子傳云/至于陘山之隧升于三道之磴是也)間道卑山(按謂令/從間道)
(小路向前望見陳餘軍營住仍須隠山自蔽勿令趙知/也卑音蔽者葢覆也楚漢春秋作卑山漢書作箄説文)
(云箄蔽也/從卑竹聲)傳飡(如淳曰小飯曰飡謂立待/傳飡待破趙乃大食也)泜水上(徐廣/音遲)
(劉氏/音脂)效首虜(如淳曰致也晉灼云效數/也鄭𤣥注禮效猶呈見也)渉西河(此之西/河當馮)
(翊/也)榆衣甘食(榆鄒氏音踰美也恐滅亡不久故廢止作/業而事美衣甘食日偷茍且也慮不圖久)
(故也漢書作/靡衣媮食也)醳兵(劉氏依劉逵音醳酒謂以酒食養兵/士也按史記古釋字皆如此作豈亦)
(謂以酒驩醳兵/士故字從酉)夾濰水(音維地理志濰水琅邪箕縣東/北經都昌入海徐廣云出東莞)
(而東北流入海葢據/水經而説少不同耳)儋石(儋音都濫反石斗也蘇/林解為近得鮐音胎)吟而
不言(吟鄒氏音拒/蔭反又音琴)注一云卒遂不用(按漢書及戰國/策皆有此文)伊
盧卿(出司馬彪/郡國志)郊兎死(郊音狡狡猾也吳越春秋作郊/兎亦通漢書作狡兎戰國策曰)
(東郭逡海/内狡兎也)其舍人(按晉灼曰楚漢春秋云謝公也姚氏/按功臣表云慎陽侯樂説淮隂舍人)
(告信反未/知孰是)
韓信盧綰列傳第三十三
韓王信(楚漢春秋云韓王信都恐謬也諸書不言有韓/信都按韓初為韓司徒後訛云申徒因誤以為)
(韓王/名耳)孽孫(張晏云庶子為孽子何休注公羊以為孽賤/子猶之伐木有孽生也漢書晁錯云孽子悼)
(惠王/是也)跂而(音企起/踵也)其鋒東鄉(按姚氏云軍中將士氣鋒/韋昭曰其氣鋒鋭欲東也)
注封為穰侯(地理志穰/縣屬南陽)冒頓(上音墨又/音莫報反)白登(姚氏按北/疆記桑乾)
(河北有白登山冒頓圍/漢高之所今猶有壘壁)傅兩矢(傳音/附)柴將軍(應劭云柴/武鄧展云)
(柴奇晉灼云奇武之子應/劭説為得此時奇未為將)僨於吳(蘇林曰僨音奮張/晏曰僨僵仆也)痿
人不忘起(痿耳誰反舊音耳睡反於義為疎張揖云/痿不能起哀帝紀云帝即位痿痺是也)弓
高侯(地理志屬河間漢/書功臣表屬信陵)襄城侯(按服䖍云縣名/功臣表屬魏郡)韓嫣(音/偃)
(又一言反又/休延反並通)孫增(徐廣曰長君之子按/博物志字季君也)龍頟侯(五格反/又作雒)
(音洛龍/雒縣名)觖望(服䖍音决觖望猶怨/也又音企韋昭音冀)宛胊人(地理志屬濟/隂下又云梁)
(人是褚先生/之説異也)
田儋列傳第三十四
田儋(子市從弟榮榮子廣榮/横各逓為王横并三齊)蝮螫手(上音芳服反下/音臛又音釋)三
齊(田市王膠東田都/王齊田安王濟北)齮齕(上音蟻下音紇/齮齕側齒齩也)長短説(言欲/令此)
(事長則長説之欲令此事短則短説/之故戰國策亦名曰短長書是也)乃醳齊(此豈亦以/醳酒之義)
(並古/釋字)雋永(書名也音/松兖反)無不善畫者莫圖何哉(言天下非/無善畫之)
(人而不知圖畫田横及其黨慕義/死節之事故歎畫人不知畫此也)
樊酈滕灌列傳第三十五
擊泗水監豐下(按監者秦時御史監都/也豐下豐縣之下也)破泗水守薛西
(謂破其守於/薛縣之西也)賜上聞爵(張晏云得徑上聞晉灼曰名通/於天子也如淳曰或作上聞又)
(引吕氏春秋當證/上間間音中間)出亳南(按亳湯所都今河南/偃師有湯亳是也)曲遇(音/齲)
(顒二音/邑名也)宛陵(地理志/屬河南)號賢成君(張晏曰食禄比封君而/無邑徐廣曰賜爵有執)
(圭執帛又有爵封而加美號又小顔云楚漢之際權/設寵榮假其位號或得邑地或空受爵此例多矣)賜
重封(張晏云益禄也臣瓚以為增封義亦近是而如淳/曰正爵名非也小顔以為重封者兼二號葢為得)
(也/)譙讓項羽(上音誚責也或才/笑反或亦作誚)擊西丞白水北(按西謂/隴西之)
(西縣白水水名出武都經西縣東南流言噲擊/西縣之丞在白水之北耳徐廣等説皆非也)章平(章/平)
(即章邯/子也)攻雍斄(按雍即扶風雍昌縣斄音台即后/稷所封今之武功故斄城是音胎)壤東
(小顔亦以/為地名)桺中(按桺中即細桺/地在長安西也)灌廢丘最(謂以水灌廢/丘城陷其功)
(最上也李奇曰廢丘即槐里也上槐里此又言者疑此/是小槐里非也按文云攻趙賁下郿槐里栁中咸陽總)
(言是攻陷之邑别言以水灌廢丘其特最也何者初云/槐里稱其新名後言最既是舉不欲再見其文故因舊)
(稱廢/丘)杜之樊鄉(按杜陵有樊鄉三秦記曰長安正南山/名秦嶺谷名子午一名樊川一名御宿)
(樊鄉即/川地)屠煑棗(檢地理志無煑棗晉說是功臣表有煑/棗侯云清河有煑棗城小顔以為攻項)
(籍屠煑棗合在河南非清河之城明矣/今按續漢書郡國志在濟隂宛朐也)抵薊南(抵音丁/禮反抵)
(訓至一云抵/者丞相之名)吕嬃婘屬(音須眷/二音)他廣奪侯(按漢書平帝/元始二年封)
(噲𤣥孫之章為/武陽侯邑千戸)酈商(音/歴)高陽人(聚名屬/陳留)略地六月餘(事/與)
(酈生傳及年表小不/同葢史官意異也)於歧(比地名闕葢在/河東鄭縣之界)栒關(按在漢/中旬陽)
(縣旬水/上之關)破將軍焉氏(上音於然反下音支縣名屬/安定漢書云破鄣邯别將)蘇駔
軍於泥陽(北地縣名駔/者龍馬也)栒邑(按在漢中栒陽地/理志右扶風音荀)戰龍脱
(孟康曰地名在燕/趙之界其地闕)攻其前拒(音巨又音矩裴駰云拒方/陣鄒氏引左傳有左矩又)
(云一作和和軍門也漢書作前垣小顔以為攻其/壁壘之垣也李奇以為前鋒堅蔽若垣墻非也)字況
(酈寄字也鄒氏/本作光亦音況)紿吕禄(紿欺也詐/也音待)俞侯欒布(俞音歈縣/名音輸在)
(河/東)封為繆侯(音穆邑也諡曰/靖侯漢書無諡)為沛廏司御(按楚漢春秋/云滕公者御)
(也/)後獄覆(按韋昭曰高帝自言不傷/嬰嬰證之是獄辭翻覆也)注乞鞫(按晉令云/獄結竟呼)
(囚鞫語罪狀囚若稱/枉欲乞鞫者許之也)得印一匱(按説文云匱匣謂得/其時自相部署之印)芷
陽(上音止地名今/霸陵也在京兆)常蹶兩兒(音厥又音巨月反一音/居衞反漢書作蹳音撥)面
雍樹(蘇林與晉灼皆言南方及京師謂抱兒為擁樹今/則無其言或當時有此説其應服之説葢疎也)
食祈陽(葢鄉名也漢書/作沂楚無其縣)食茲氏(縣名也地理/志屬太原)武泉(地理/志屬)
(雲/中)細陽(地理志/屬汝南)卒諡文侯(按姚氏云三輔故事曰滕文/公墓在飲馬橋東大道南俗)
(人謂之馬冢博物志曰公卿送嬰葬至東都門外馬不/行踣地悲鳴得石銘曰佳城鬱鬱三千年見白日吁嗟)
(滕公居此/室乃葬之)灌嬰號昌文君(亦稱宣陵君皆非/爵土加美號耳)食杜平鄉
(謂食杜縣/之平鄉)李必駱甲(二人名也姚氏按漢紀桓帝延熈/三年追録高祖功臣李必後黄門)
(丞遂為晉陽/闗内侯也)柘公王武(按柘縣令也/柘縣屬陳)連尹(蘇林曰楚官/也按左傳連)
(敖連尹/襄老是)畱公族高宻(畱縣令稱公族其名也高宻縣名/在北海漢書作假宻地名不知所)
(出未知/孰是)僮取慮徐(取音秋慮音閭取又音趨僮/徐是二縣取慮是一縣名)破楚騎
平陽(小顔云此平陽在河南地/理志太山有東平陽縣)頤鄉(徐廣云苦縣有/頤鄉音以之反)吳
郡長(下有郡守此長即令也/如淳以為雄長非也)硰石(服䖍音沙劉/氏音于卧反)注一作
銖(按漢書/作肥銖)余與他廣通(按他廣樊噲之孫後失封然亦/訝太史公序蕭曹樊勝之功悉)
(具則從他廣而/得其事故備也)
　
　
　
　
　
　
　
　
　史記索隠卷二十二
