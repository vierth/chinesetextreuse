
　元史卷四十九
　　明翰林學士亞中大夫知制誥兼修國史宋濓等修
　志第二
　　天文二
　　　月五星凌犯及星變下
順帝　元綂元年正月癸酉太白晝見二月戊戌亦如
之己亥填星退犯太㣲東垣上相丙辰太陰犯天江下
星三月戊寅太陰犯太㣲東垣上相五月丁酉熒惑犯
太㣲垣右執法六月丁丑太陰犯壘壁陣西第二星七
月己亥太陰犯房宿北第二星九月甲午太陰犯東咸
西第一星填星犯進賢乙未太陰犯天江下星丁巳太
陰犯填星己未太陰犯氐宿距星十月甲子太陰犯斗
宿魁東北星十一月甲午太陰犯壘壁陣西第二星辛
亥太陰犯太㣲東垣上相壬子太陰犯填星癸丑太陰
犯亢南第一星十二月癸酉太陰犯鬼宿東北星乙亥
太白犯壘壁陣西第八星太陰犯軒轅夫人星己夘太
陰犯進賢癸未太陰犯東咸西第二星　二年正月壬
寅太陰犯軒轅夫人星庚戌太陰犯房宿北第二星二
月癸酉太陰犯太㣲東垣上相丁亥太白經天三月辛
丑太陰犯進賢又犯填星四月丁丑太白經天戊寅太
白晝見辛巳壬午皆如之壬午夜太白犯鬼宿積尸氣
七月己亥太白經天甲辰亦如之丙午復如之己酉太
白晝見夜流星如酒盃大色赤尾跡約長五尺餘光明
燭地起自天津之側沒于離宫之南庚戌太白經天壬
子熒惑入犯鬼宿積尸氣癸丑太白經天甲寅亦如之
八月丙辰朔太白經天丁巳戊午己未亦如之癸亥丙
寅戊辰辛未壬申癸酉甲戌丁丑己夘皆如之己夘夜
太白犯軒轅御女星庚辰太白經天壬午亦如之九月
庚寅太白經天壬辰太陰入南斗魁癸巳太陰犯狗宿
東星太白犯靈臺中星甲午太白經天乙未亦如之己
亥壬寅皆如之乙巳太白犯太㣲垣右執法壬子太白
犯太㣲垣左執法十月癸亥熒惑犯太㣲西垣上將太
白犯進賢乙亥太陰犯軒轅夫人星太白犯填星十一
月乙未填星犯亢宿距星庚戌熒惑犯太㣲東垣上相
　仍改至元元年二月甲戌熒惑逆行入太㣲垣四月
壬戌太陰犯太㣲垣左執法五月癸夘太陰犯壘壁陣
東方第四星六月壬戌太陰犯心宿大星七月乙未太
陰犯壘壁陣西方第二星八月辛亥熒惑犯氐宿東南
星九月丁亥太陰入魁犯斗宿東南星庚寅太陰犯壘
壁陣西方第二星十月甲寅熒惑犯斗宿西第二星庚
申太陰犯壘壁陣東方東第二星甲子太陰犯昴宿西
第二星丁夘太白犯斗宿魁第三星戊辰太白晝見十
一月甲申太白經天丙戌亦如之己丑辰星犯房宿上
星及鉤鈐星丙申太陰犯鬼宿東北星己亥太陰犯太
㣲西垣上將庚子太陰犯太㣲垣左執法十二月壬子
大陰犯壘壁陣西方第二星辛酉太白犯壘壁陣東方
第六星甲子太白經天乙丑太陰犯軒轅夫人星丙寅
太白經天丁夘亦如之太陰犯太㣲垣右執法庚午太
白經天壬申亦如之癸酉歳星晝見乙亥太白歳星皆
晝見戊寅太白經天歳星晝見閏十二月乙酉熒惑犯
壘壁陣西第八星庚子太陰犯心宿大星壬寅太陰犯
箕宿距星癸夘太陰犯斗宿魁東南星　二年正月壬
戌太陰犯太㣲垣右執法甲子太陰犯角宿距星丁夘
太陰犯房宿距星二月辛巳太陰犯昴宿距星甲申太
白經天己丑太陰犯太㣲西垣右執法三月壬戌太陰
犯心宿距星甲子太陰犯箕宿距星乙丑太陰犯斗宿
東南星四月丙戌太陰犯角宿距星五月庚戌太陰犯
靈臺西第一星五月丙辰太白晝見丁巳亦如之六月
戊子太白犯井宿東扇北第二星七月己酉太白犯鬼
宿東南星乙夘太白犯熒惑八月己夘太陰犯心宿東
第一星辛巳太陰犯箕宿東北星九月庚戌熒惑犯太
㣲西垣上將十月丙子熒惑犯太㣲垣左執法丁酉太
陰犯昴宿己亥熒惑犯進賢十一月己酉太陰犯壘壁
陣西第八星己未太陰犯鬼宿積尸氣丁夘太陰犯房
宿距星　三年三月辛亥太陰犯靈臺上星四月辛夘
太陰犯壘壁陣西方第五星庚子太白晝見五月壬寅
太白犯鬼宿東北星乙巳太陰犯軒轅左角戊申太白
晝見壬子太陰犯心宿後星戊午太白晝見己未太陰
犯壘壁陣西方第六星辛酉太白晝見丁夘彗星見於
東北如天船星大色白約長尺餘彗指西南測在昴五
度六月庚午太白經天辛未亦如之甲戌復如之乙亥
太白犯靈臺上星己夘太白經天夜太白犯太㣲西垣
上將壬午太白晝見太陰犯斗宿魁尖星丁亥太白犯
太㣲垣右執法己丑太白晝見庚寅亦如之七月癸夘
太白經天乙巳亦如之丙午復如之庚戌太白晝見甲
寅太白經天辛酉太白晝見壬戌太白經天癸亥甲子
皆如之八月庚午彗星不見其星自五月丁夘始見戊
辰往西南行日益漸速至六月辛未芒彗愈長約二尺
餘丁丑掃上丞己夘光芒愈甚約長三尺餘入圜衛壬
午掃華葢杠星乙酉掃鉤陳大星及天皇大帝丙戌貫
四輔經樞心甲午出圜衛丁酉出紫㣲垣戊戌犯貫索
掃天紀七月庚子掃河間癸夘經鄭晉入天市垣丙午
掃列肆己酉太陰光盛㣲辨芒彗出天市垣掃梁星至
辛酉光芒㣲小瞻在房宿鍵閉之上罰星中星正西難
測日漸南行至是凡見六十有三日自昴至房凡歴一
十五宿而滅甲戌太陰犯心宿後星九月己亥熒惑犯
斗宿西第二星甲辰太陰犯斗宿魁第二星丁未太陰
犯壘壁陣西第一星己酉太陰犯壘壁陣西第八星辛
亥太陰犯軒轅大星十月庚午太白晝見丙子太陰犯
壘壁陣西方第七星壬午太隂犯昴宿上行星丁亥太
白晝見太陰犯鬼宿積尸氣庚寅太白晝見辛夘亦如
之丙申復如之十一月丁酉太白經天戊戌太白犯亢
宿距星己亥太白經天壬寅太陰犯熒惑癸夘太陰犯
壘壁陣西第六星丁未填星犯鍵閉辛亥太陰犯五車
東南星甲寅太隂犯鬼宿西北星丙辰太陰犯軒轅左
角丁巳太白經天太陰犯太㣲垣三公東南星戊午太
白經天癸亥亦如之甲子乙丑皆如之十二月己巳歳
星退犯天罇東北星填星犯罰星南第一星甲戌熒惑
犯壘壁陣東第五星太白犯東咸上星　四年正月癸
夘太白犯建星西第二星甲辰太白犯建星西第三星
丙午太陰犯五車東南星辛亥太陰犯軒轅左角己未
填星犯東咸上星庚申太陰入斗魁太白犯牛宿二月
戊寅太陰犯軒轅大星己夘太陰犯靈臺中星三月戊
申填星退犯東咸上星六月辛巳填星退犯鍵閉星閏
八月己亥填星犯罰星南第一星太陰犯斗宿南第二
星庚戌太陰犯昴宿南第二星乙夘太陰犯鬼宿東南
星九月丙寅太陰犯斗宿距星戊辰太白犯東咸上第
二星癸夘奔星如酒盃大色白起自右旗之下西南行
沒於近濁甲申太陰犯軒轅御女乙酉太陰犯靈臺南
第一星庚寅太白犯斗宿北第二星十月辛亥太陰犯
酒旗上星十一月辛未熒惑犯氐宿距星丁丑太陰犯
鬼宿東南星戊寅太白犯壘壁陣西第六星十二月庚
子熒惑犯房宿上星癸夘太白經天己酉庚戌辛亥皆
如之壬子熒惑犯東咸上第二星乙夘太白犯外屏西
第二星太隂犯斗宿距星丙辰太白經天　五年正月
庚午太陰犯井宿東扇上星乙亥熒惑犯天江上星二
月甲午太陰犯昴宿上西第一星壬寅太陰犯靈臺下
星四月壬寅太陰犯日星及犯房宿距星五月庚午太
陰犯心宿後星壬申太陰犯斗宿西第四星丙子太白
犯畢宿右股西第三星六月甲辰熒惑退入南斗魁内
七月辛酉熒惑犯南斗魁尖星壬戌亦如之甲子復如
之太陰犯房宿距星甲戌太白經天乙亥丙子亦如之
戊寅乙酉丙戌皆如之八月戊子太白經天己丑庚寅
辛夘皆如之甲午太陰犯大宿西第四星丁酉太白犯
軒轅大星戊戌太白經天己亥亦如之壬寅甲辰皆如
之乙巳太陰犯昴宿上行西第三星九月戊午太白經
天己未亦如之十月己亥熒惑犯壘壁陣西方第六星
十一月丁巳熒惑犯壘壁陣東方第五星十二月甲午
太陰犯昴宿距星癸夘熒惑犯外屏西第三星　六年
正月丁夘太陰犯鬼宿距星乙亥太陰犯房宿距星二
月己丑太陰犯昴宿丙申太陰犯太㣲西垣上將癸夘
太陰犯心宿大星丁未太陰犯羅堰南第一星戊申熒
惑犯月星己酉彗星如房星大色白狀如粉絮尾跡約
長五寸餘彗指西南測在房七度漸往西北行太陰犯
虚梁南第二星三月癸亥太陰犯軒轅右角庚午太陰
犯房宿距星壬申太陰犯南斗杓第二星丙子太陰犯
虚梁南第一星戊寅太白犯月星辛巳是夜彗星不見
自二月己酉至三月庚辰凡見三十二日四月乙巳太
陰犯雲雨西北星五月丁夘太陰犯斗宿西第二星辛
未太陰犯虚梁西第二星六月癸夘太白晝見己酉亦
如之辛亥復如之辛亥夜太白犯歳星又太白歳星皆
犯右執法七月甲寅太白晝見丁巳亦如之庚申太陰
犯心宿距星又犯心中央大星壬戌太白晝見癸亥亦
如之甲子太陰犯羅堰乙丑太白晝見丙寅亦如之癸
酉復如之九月辛酉太陰犯虚梁北第一星丁夘太陰
犯昴宿距星熒惑犯歳星甲戌太陰犯軒轅右角十月
丁酉太白入南斗魁己亥太白犯斗宿中央東星十一
月乙夘太陰犯虚梁西第一星戊午熒惑犯氐宿距星
丙寅辰星犯東咸上第一星戊寅辰星犯天江北第一
星十二月癸未太陰犯虚梁北第一星乙酉太陰犯土
公東星丁亥熒惑犯鉤鈐南星乙未熒惑犯車咸北第
二星戊戌太陰犯明堂星　至正元年正月甲寅熒惑
犯天江上星庚申太陰犯井宿東扇北第二星辛未太
陰犯心宿距星癸酉太陰犯斗宿北第二星甲戌太白
晝見乙亥丙子丁丑皆如之二月己夘太白晝見庚辰
亦如之丙戌復如之癸巳太陰犯明堂東南星三月癸
酉太陰犯雲雨西北星六月庚午太陰犯井宿距星七
月乙酉太陰犯填星庚寅太陰犯雲雨西北星九月庚
辰太陰犯建星南第二星壬辰太陰犯鉞星又犯井宿
距星十月乙夘歳星犯氐宿距星丁巳太陰犯月星十
一月己亥太陰犯東咸南第一星庚子太陰犯天江北
第二星十二月丁巳太白犯壘壁陣東方第五星　二
年正月戊子太陰犯明堂北第二星甲午熒惑犯月星
三月戊子太陰犯房宿北第二星四月庚申太陰犯羅
堰上星五月甲申太白經天七月乙未太陰掩太白丁
酉太白晝見八月丙午太白晝見九月丁丑太陰犯羅
堰北第一星戊子太陰犯井宿東扇南第一星十月癸
夘太陰犯建星北第三星甲寅太陰犯天闗十一月辛
夘歳星熒惑太白聚於尾宿　三年二月甲辰太陰犯
井宿西扇北第二星填星犯牛宿南第一星熒惑犯羅
堰南第一星乙夘太陰犯氐宿東南星三月壬午太陰
犯氐宿東南星七月庚辰太白犯右執法　四年十二
月壬戌太陰犯外屏西第二星　七年七月丙辰太陰
犯壘壁陣東第四星十一月庚戌太陰犯天廩西北星
　八年二月庚辰太陰犯軒轅左角癸未太陰犯平道
東星三月丙辰太陰犯建星西第一星八月丙子太陰
犯壘壁陣西方第五星九月己未太陰犯靈臺東北星
　九年正月庚戌太白犯建星東第三星辛亥太陰犯
平道西星二月甲申太陰犯建星西第二星三月己亥
太白犯壘壁陣東方第六星七月丙午太陰犯壘壁陣
東方南第一星癸丑太陰犯天闗九月丙戌熒惑犯靈
臺上星十一月戊辰太陰犯畢宿左股北第三星庚辰
太白犯壘壁陣西方第二星十二月戊戌太白犯壘壁
陣東方第五星　十年正月壬申太陰犯熒惑二月辛
丑太陰犯平道東星甲辰太陰犯鍵閉三月己夘熒惑
犯太㣲西垣上將四月丙午太白犯鬼宿西北星七月
辛酉太陰犯房宿北第一星辛未太白晝見壬申丁丑
壬午皆如之八月癸未朔太白晝見丁酉亦如之九月
癸丑朔太白晝見壬戌熒惑犯天江南第二星十月癸
巳歳星犯軒轅大星丙申太陰犯昴宿右股東第二星
十一月戊辰太陰犯鬼宿東北星十二月乙未太陰犯
鬼宿西北星　十一年正月丙辰辰星犯牛宿西南星
二月庚寅太陰犯鬼宿東北星乙未太陰犯太㣲東垣
上相丁酉太陰犯亢宿距星三月丁夘太陰犯東咸第
二星戊辰太陰犯天江西第一星七月己未太陰犯斗
宿東第三星壬戌太白犯右執法甲子太陰犯壘壁陣
東方第一星己巳太白犯太㣲垣左執法熒惑入犯鬼
宿積尸氣八月乙酉太陰犯天江南第二星九月乙夘
辰星犯太㣲垣左執法丁巳太白犯房宿第二星戊辰
太陰犯鬼宿東北星十月戊寅熒惑犯太㣲西垣上將
辛巳太陰犯斗宿距星乙酉太白犯斗宿西第一星己
丑太白晝見熒惑犯歳星辛夘太白犯斗宿西第四星
癸巳歳星犯右執法丙午熒惑犯太㣲垣左執法十一
月辛亥孛星見於奎宿癸丑孛星見於婁宿甲寅孛星
見於胃宿乙夘亦如之丙辰孛星見於昴宿丁巳太陰
犯填星孛星㣲見於畢宿丁夘太白晝見庚午歳星晝
見十二月丙子太白晝見丁丑太白經天庚辰亦如之
夜太白犯壘壁陣西第六星甲申太陰犯滇星丙戌太
白經天夜太白犯壘壁陣西第七星辛夘太白經天壬
辰亦如之甲午復如之丁酉太白晝見太陰犯熒惑庚
子太白經天辰星犯天江西第二星辛丑太白經天壬
寅太白晝見　十二年正月乙丑太陰犯熒惑己巳歳
星犯右執法二月庚寅太陰犯太㣲東垣上相癸巳太
陰犯氐宿距星三月戊午太陰犯進賢壬戌太陰犯東
咸西第一星戊辰太白晝見五月癸酉太白犯填星六
月辛亥太白犯井宿東第二星七月丁酉辰星犯靈臺
北第二星八月丁夘太白犯歳星九月壬辰太陰犯軒
轅南第三星十月戊午太隂犯鬼宿東北星甲子太陰
犯歳星乙丑太陰犯亢宿南第一星十一月庚寅太陰
犯太㣲東垣上相　十三年正月乙酉太陰犯太㣲東
垣上相戊戌熒惑太白辰星聚於奎宿二月己酉太陰
犯軒轅南第三星庚戌太白犯熒惑壬子太陰犯太㣲
東垣上相四月辛丑太白犯井宿東扇北第一星辛亥
太陰犯房宿北第二星五月乙亥太陰犯歳星七月戊
辰太白晝見九月庚寅太陰犯熒惑壬辰太白經天熒
惑犯左執法十月庚子太白經天甲辰歳星犯氐宿距
星癸亥太白犯亢宿距星十一月壬申太陰犯壘壁陣
東方第四星十二月丁酉太白犯東咸北第一星庚子
熒惑入氐宿丁巳太陰犯心宿距星　十四年正月乙
丑熒惑犯歳星丁夘太白犯建星西第二星癸酉熒惑
犯房宿北第一星二月戊午太白犯壘壁陣西第八星
六月甲辰太陰入斗宿南第一星七月乙丑太陰犯角
宿距星壬午太陰犯昴宿距星十月壬子太陰犯太㣲
垣右執法十一月丙子太陰犯鬼宿東北星十二月己
亥太陰掩昴宿　十五年正月戊辰太陰犯五車東南
星辛未太陰犯鬼宿東北星閏正月丙午太陰犯心宿
後星丙辰太白經天三月庚寅太陰犯五車東南星五
月丙申太陰犯房宿距星癸丑太白經天六月癸亥太
白經天八月戊寅太白晝見九月乙丑太白晝見夜太
白入犯太㣲垣左執法庚寅太白晝見十月己未太陰
犯壘壁陣西方第二星癸酉太陰犯軒轅大星十一月
乙酉熒惑犯氐宿距星庚寅填星退犯井宿東扇北第
二星己亥太陰犯鬼宿東北星十二月癸丑熒惑犯房
宿北第一星　十六年正月己丑太陰犯昴宿西第一
星四月癸亥熒惑犯壘壁陣西方第四星五月壬辰太
白犯鬼宿西北星癸巳太白犯鬼宿積尸氣甲午太陰
入犯斗宿南第二星丁酉太陰犯壘壁陣西方第一星
八月丁夘太陰犯昴宿西北星甲戌彗星見於正東如
軒轅左角大色青白彗指西南約長尺餘測在張宿十
七度一十分至十月戊午滅跡西北行四十餘日十一
月丁亥流星如酒盃大色青白尾跡約長五尺餘光明
燭地起自西北東南行沒於近濁有聲如雷壬辰太陰
犯井宿東扇上星　十七年二月癸丑太陰犯五車東
南星三月甲申太陰入犯鬼宿積尸氣又犯東南星壬
辰歳星犯壘壁陣西南第六星七月癸未太白入犯鬼
宿積尸氣甲申太陰入犯斗宿距星丁亥填星入犯鬼
宿距星八月癸夘填星犯鬼宿東南星太白犯軒轅大
星己酉歳星犯壘壁陣西方第六星甲子太陰犯五車
尖星閏九月癸夘飛星如酒盃大色青白光明燭地尾
跡約長尺餘起自王良没於勾陳之下丙午太陰犯斗
宿南第三星庚申太陰犯井宿東扇北第一星十月乙
亥熒惑犯氐宿距星甲申太陰掩昴宿十二月庚午朔
熒惑犯天江北第一星戊寅太白犯歳星庚辰太白犯
壘壁陣東方第五星甲申太陰犯鬼宿距星丁亥歳星
犯壘壁陣東方第五星癸巳太陰犯心宿後星己亥申
時流星如金星大尾跡約長三尺餘起自太陰近東往
南行沒後化為青白氣　十八年正月辛丑填星退入
犯鬼宿積尸氣丙午太陰犯夘宿二月乙亥填星入守
鬼宿積尸氣三月丁夘太白在井宿失行於北生芒角
熒惑犯壘壁陣東方第六星四月辛夘太白入犯鬼宿
積尸氣五月壬寅太白犯填星壬子太陰犯斗宿東第
三星七月丁未太陰犯斗宿南第三星戊申太白晝見
八月壬申太陰掩心宿大星甲申太陰掩昴宿距星十
月己夘太隂犯昴宿距星十一月丙午太陰犯昴宿距
星太白犯房宿上第一星辛酉太陰掩心宿大星十二
月戊寅太白生黒芒環繞太白乍東乍西乍動乍靜癸
未太白生黒芒忽明忽暗乍東乍西戊子太陰犯房宿
南第二星　十九年正月辛丑太陰犯昴宿東第一星
癸丑流星如酒盂大色赤尾跡約長五尺餘起自南河
沒於騰蛇其星將沒迸散随落處有聲如雷三月庚戌
太陰犯房宿距星五月丙申熒惑入犯鬼宿積尸氣丙
午太陰犯天江南第一星丁未太陰犯斗宿北第二星
七月丁酉太白犯上將甲辰太白犯右執法己酉太白
犯左執法九月甲寅太白入犯天江南第一星十月壬
申太白入犯斗宿南第三星辛巳流星如桃大色黄潤
後離一尺又一小星相随色赤尾跡通約長三尺餘起
自危宿之東緩緩東行沒於畢宿之西十二月戊辰太
白犯壘壁陣西方第七星　二十年正月己亥太陰犯
井宿東扇北第二星丙辰熒惑犯牛宿東角星四月丁
夘太陰犯明堂中星癸酉太陰犯東咸西第一星五月
癸夘太陰犯建星西第二星閏五月乙亥流星如桃大
色赤尾跡約長丈餘起自房宿之側緩緩西行沒於近
濁六月癸巳太白犯井宿東扇北第二星戊戌太陰犯
建星西第三星七月丁丑太陰犯井宿距星八月辛夘
太陰犯天江北第二星壬寅填星犯太㣲西垣上將甲
辰太陰犯井宿鉞星十月戊子熒惑犯井宿東扇北第
一星　二十一年正月庚申太陰犯歳星二月癸未填
星退犯太㣲西垣上將壬寅太陰犯天江北第一星三
月丙辰太陰犯井宿西扇第二星庚辰熒惑入犯鬼宿
西北星五月壬戌太陰犯房宿北第二星癸酉太白犯
軒轅左角甲戌熒惑犯太白六月乙未熒惑歳星太白
聚于翼宿戊戌太陰犯雲雨上二星甲辰太白晝見七
月丙辰太陰犯氐宿東南星十月甲申太陰犯牛宿距
星十一月庚戌太陰犯建星西第四星癸亥太陰犯井
宿東扇北第四星壬申太陰犯氐宿東南星　二十二
年正月戊申朔太白犯建星西第二星乙夘填星退犯
左執法二月己夘太白犯壘壁陣西方第二星乙酉彗
星見光芒約長尺餘色青白測在危七度二十分丁酉
彗星犯離宫西星至二月終光芒約長二丈餘三月戊
申彗星不見星形惟有白氣形曲竟天西指掃大角壬
子彗星行過太陽前惟有星形無芒如酒盃大昏濛色
白測在昴宿六度至戊午始滅跡焉四月丁亥熒惑離
太陽三十九度不見當出不出五月辛酉太陰犯建星
西第四星六月辛巳彗星見於紫㣲垣測在牛二度九
十分色白光芒約長尺餘東南指西南行戊子彗星光
芒掃上宰七月乙夘彗星滅跡八月癸巳太陰犯畢宿
右股第二星九月丁未太白犯亢宿南第一星己酉太
陰犯斗宿北第一星癸亥歳星犯軒轅大星丙寅熒惑
犯鬼宿西北星己巳流星如酒盃大色青白光明燭地
熒惑入犯鬼宿積尸氣十月己夘太陰犯牛宿距星丁
亥辰星犯亢宿南第一星戊子太陰犯畢宿距星十二
月壬辰太陰犯角宿距星　二十三年正月庚戌歳星
退犯軒轅大星二月戊戌太白晝見庚子亦如之三月
丙辰太陰犯氐宿距星四月辛丑熒惑犯嵗星庚申歳
星犯軒轅大星五月壬午太白晝見甲午亦如之乙未
熒惑犯右執法六月乙夘太白犯井宿西扇北第二星
壬戌太白晝見夜太白入犯井宿東扇南第二星七月
乙酉太白晝見丙戌辛夘皆如之八月壬寅太白入犯
軒轅大星乙巳太陰犯建星東第二星丁未太白犯軒
轅左角己酉太白晝見壬子亦如之丙辰太陰犯畢宿
右股北第二星己未太白晝見辛酉太白犯歳星乙丑
太白入犯右執法九月辛未太白入犯左執法乙亥歳
星入犯右執法丁丑辰星犯填星丁亥太白犯填星辰
星犯亢宿南第一星十月癸夘太白犯氐宿距星戊午
太白犯房宿北第一星十一月癸未太陰犯軒轅右角
歳星犯太㣲垣左執法　二十四年正月癸酉太陰犯
畢宿大星戊寅太陰犯軒轅右角二月壬子歳星自去
年九月九日東行入右掖門犯右執法出端門留守三
十餘日犯左執法今逆行入端門西出右掖門又犯右
執法太陰犯西咸南第一星四月丁未太陰犯西咸南
第一星癸丑太白入犯井宿東扇北第一星五月甲戌
太白犯鬼宿西北星乙亥又犯積尸氣歳星入犯右執
法六月丁巳太白犯右執法七月癸亥太白與歳星相
合於翼宿二星相去八寸餘甲子歳星犯左執法八月
丁未熒惑入犯鬼宿積尸氣九月乙丑太白晝見甲申
太陰犯軒轅右角戊子熒惑入犯軒轅大星十月丙午
太陰犯畢宿大星己酉太陰犯井宿東扇南第一星丙
辰太白犯斗宿西第二星十二月乙夘太陰犯太白
二十五年正月丁夘太白晝見戊辰亦如之太陰犯畢
宿右股東第四星甲戌太白犯建星西第四星二月丙
午太陰犯填星三月戊辰太白犯壘壁陣東方第五星
四月壬子熒惑犯靈臺東北星五月辛酉熒惑犯太㣲
西垣上將流星如酒盃大色青白光明燭地起自房宿
之側緩緩西行沒於太㣲垣右執法之下七月丁丑填
星歳星熒惑聚於角亢己夘太陰犯畢宿左股北第二
星八月乙未太陰犯建星東第三星己亥太陰犯壘壁
陣東方第六星九月丁丑太陰犯井宿東扇南第一星
十月辛夘熒惑犯天江東第二星己酉熒惑犯斗宿杓
星西第二星太陰犯右執法庚戌太陰犯太㣲東垣上
相閏十月戊辰太白辰星熒惑聚於斗宿太陰犯畢宿
右股北第四星又犯左股北第三星壬申太白犯辰星
十一月己丑太白犯熒惑太陰犯壘壁陣東方第五星
丙申太陰犯畢宿大星癸夘太陰犯太㣲西垣上將十
二月丙辰太陰犯太白癸亥太陰犯畢宿右股第二星
庚午歳星掩房宿北第一星辛未太陰犯太㣲垣右執
法　二十六年正月戊戌太陰犯太㣲西垣上將辛丑
太陰犯亢宿距星二月戊午太陰犯畢宿大星丁丑歳
星退行犯房宿北第一星歳星守鉤鈐三月甲午太陰
犯左執法四月己未太陰犯軒轅大星乙丑太陰犯西
咸西第一星丙子太白入犯鬼宿積尸氣六月癸酉流
星如酒盃太色青白尾跡約長尺餘起自心宿之側東
南行光明燭地沒於近濁七月丁酉熒惑犯鬼宿積尸
氣甲辰太白晝見丙午丁未戊申皆如之八月辛亥太
白晝見己未太陰掩牛宿南三星庚午歳星犯鉤鈐乙
亥太陰掩軒轅大星九月壬辰太白犯太㣲垣右執法
庚子孛星見於紫㣲垣北斗權星之側色如粉絮約斗
大往東南行過犯天棓星辛丑孛星測在尾十八度五
十分壬寅孛星測在女二度五十分癸夘孛星測在女
九度九十分甲辰孛星測在虚初度八十分太陰犯太
㣲西垣上將乙巳孛星出紫㣲垣北斗權星玉衡之間
在於軫宿東南行過犯天棓經漸臺輦道去虚宿壘壁
陣西方星始消滅焉丙午熒惑犯太㣲西垣上將十一
月乙酉太白犯填星丁亥太白犯房宿北第一星戊子
熒惑犯太㣲東垣上相太白犯鍵閉己丑流星如酒盃
大分為三星緊相随前星色青明後二星色赤尾跡約
長二丈餘起自東北緩緩往西南行沒於近濁庚寅太
陰犯畢宿右股北第四星丙申太白歳星辰星聚於尾
宿庚子太陰犯太㣲東垣上相辛丑填星犯房宿北第
一星甲辰太白犯歳星十二月戊午太陰犯畢宿大星
庚申太陰犯井宿西扇北第二星乙丑太陰犯軒轅左
角丙寅太陰犯太㣲西垣上將辛未太陰犯西咸西第
一星甲戌太陰犯建星西第三星　二十七年正月癸
巳太陰犯太㣲西垣上將二月乙夘太陰犯井宿西扇
北第二星三月辛巳填星退犯鍵閉星四月丙寅太陰
犯壘壁陣西方第四星六月乙夘太陰犯氐宿東北星
辛未太陰犯井宿西扇北第二星七月壬辰熒惑犯氐
宿東南星丙申太陰犯畢宿大星己亥太陰犯井宿東
扇南第二星八月庚戌熒惑犯房宿北第二星癸丑太
陰犯建星西第二星九月丁丑歳星犯房星北第一星
熒惑犯天江南第二星乙酉太陰犯壘壁陣東方第六
星辛夘填星犯鍵閉太陰犯畢大星癸巳太陰犯井宿
西扇北第二星丁酉熒惑犯斗宿西第二星十月戊午
太陰犯畢宿右股西第二星辛酉太陰犯井宿東扇南
第三星癸亥太陰犯鬼宿西南星丁夘歳星太白熒惑
聚於斗宿十一月戊寅太白晝見庚辰太陰犯壘壁陣
東方南東第一星餘見本紀
　
　
　
　
　
　
　
　
　元史卷四十九
