
　資治通鑑卷一百五十七　宋　司馬光　撰
　　　　　　　　　　　　　　胡三省　音註
　梁紀十三(起旃䝉單閼盡彊/圉大荒落凡三年)
　　髙祖武皇帝十三
大同元年春正月戊申朔大赦改元　是日魏文帝即
位於城西(城西長安城西也古者天子即位御前殿魏/自髙歡立孝武帝復用夷禮於郊拜天而後)
(即/位)大赦改元大統追尊父京兆王為文景皇帝妣楊氏
為皇后　魏渭州刺史可朱渾道元先附侯莫陳悦悦
死(悦死見上卷/中大通六年)丞相泰攻之不能克與盟而罷道元世
居懐朔與東魏丞相歡善又母兄皆在鄴由是常與歡
通泰欲擊之道元帥所部三千户西北度烏蘭津抵靈
州(烏蘭津在平涼西北唐分平涼之㑹寧鎮置㑹州/又置烏蘭縣屬焉縣西南有烏蘭闗帥讀曰率)靈
州刺史曹泥資送至雲州歡聞之遣資糧迎候拜車騎
大將軍(騎奇/寄翻)道元至晉陽歡始聞孝武帝之喪(魏孝武/去年十)
(二月/殂)啟請舉哀制服東魏主使羣臣議之太學博士潘
崇和以為君遇臣不以禮則無反服(記檀弓魯繆公問/於子思曰為舊君)
(反服古與子思曰古之君子進人以禮退人以禮故有/舊君反服之禮也今之君子進人若將加諸膝退人若)
(將隊諸淵毋為戎首不亦善乎又何反服之禮之有孟/子齊宣王曰禮為舊君有服何如斯可為之服矣孟子)
(曰諫行言聽膏澤下於民有故而去則君使人導之出/疆又先之於其所往去三年不反然後收其田里此之)
(謂三有禮焉如此則為之服矣今也為臣諫則不行言/則不聽膏澤不下於民有故而去則君搏執之又極之)
(於其所往去之日遂收其田里/此之謂冦讎冦讎何服之有)是以湯之民不哭桀周
武之民不服紂國子博士衛既隆李同軌議以為髙后
於永熈離絶未彰宜為之服東魏從之(歡初立孝武納/其長女以為皇)
(后帝之西奔/后留不從)　魏驍騎大將軍儀同三司李虎等招諭
費也頭之衆與之共攻靈州凡四旬曹泥請降(驍堅堯/翻騎奇)
(寄翻降/户江翻)　己酉魏進丞相畧陽公泰為都督中外諸軍
録尚書事大行臺封安定王泰固辭王爵及録尚書乃
封安定公以尚書令斛斯椿為太保廣平王贊為司徒
　乙卯魏主立妃乙弗氏為皇后(乙弗之先世為吐谷/渾渠帥居青海即禿)
(髪傉儃所襲者也魏平凉州后之髙祖莫/瓌擁部落入附其後從孝文遷洛遂家焉)子欽為皇太
子后仁恕節儉不妬忌帝甚重之(以魏文帝之重乙弗/后而卒迫於彊敵使)
(后不得其/死悲夫)　稽胡劉蠡升自孝昌以来自稱天子改元
神嘉居雲陽谷(李延夀曰稽胡一日步落稽蓋匈奴别/種劉元海五部之苗裔也或云山戎赤)
(狄之後自離石以西安定以東方/七八百里居山谷間種荒繁熾)魏之邊境常被其患
謂之胡荒(言其本胡種侵擾漢民若在/荒服之外者也被皮義翻)壬戌東魏丞相
歡襲擊大破之勃海世子澄通於歡妾鄭氏(歡封渤海/王以澄為)
(世/子)歡歸(歸自襲/稽胡)一婢告之二婢為證歡杖澄一百而幽
之婁妃亦隔絶不得見歡納魏敬宗之后爾朱氏有寵
生子浟(浟夷/周翻)歡欲立之澄求救於司馬子如子如入見
歡偽為不知者請見婁妃歡告其故子如曰消難亦通
子如妾此事正可掩覆(難乃旦翻/覆敷又翻)妃是王結髪婦常以
父母家財奉王(程正叔曰古人言結髪為夫婦如言結/髪事君結髪戰匈奴只言初上頭時也)
(豈謂合髻子邪按婁妃本傳妃少見歡在城上執役慕/之使婢通意又數致私財使以聘己父母不得已而許)
(焉/)王在懐朔被杖背無完皮妃晝夜供侍後避葛賊(葛/賊)
(謂葛/榮也)同走幷州貧困妃然馬矢(然與/燃同)自作靴(隋志靴胡/履也取便)
(於事施/於戎服)恩義何可忘也夫婦相宜女配至尊(妃二女長/配孝武帝)
(次配孝/静帝)男承大業(謂澄為/世子也)且婁領軍之勳何宜搖動(妃/弟)
(昭時為領/軍將軍)一女子如草芥况婢言不必信邪歡因使子
如更鞫之子如見澄尤之曰男兒何意畏威自誣因教
二婢反其辭(反音/翻)脅告者自縊(縊於賜翻/又於計翻)乃啟歡曰果
虛言也歡大悦召婁妃及澄妃遙見歡一步一叩頭澄
且拜且進父子夫婦相泣復如初(復扶/又翻)歡置酒曰全我
父子者司馬子如也賜之黄金百三十斤　甲子魏以
廣陵王欣為太傅儀同三司万俟夀洛千為司空(万莫/北翻)
(俟渠之翻夀洛/千即受洛千)己巳東魏以丞相歡為相國假黄鉞殊
禮固辭　東魏大行臺尚書司馬子如帥大都督竇泰
太州刺史韓軌等攻潼闗(按韓軌𫝊為秦州刺史又考/魏收志東魏置秦州於河東)
(領河東北鄉二郡史蓋誤以秦為泰/縁泰之誤又以泰為太帥讀曰率)魏丞相泰軍於霸
上子如與軌囘軍從蒲津宵濟攻華州(五代志後魏置/東雍州於鄭縣)
(西魏改曰華/州華戸化翻)時脩城未畢梯倚城外比曉東魏人乗梯
而入刺史王羆臥尚未起聞閤外匈匈有聲(比必利翻/匈許容翻)
(匈匈喧/擾之聲)袒身露髻徒跣持白梃大呼而出(梃待鼎翻杖/也白梃即今)
(人所謂白棓/也呼火故翻)東魏人見之驚却羆逐至東門左右稍集
合戰破之子如等遂引去(兵以氣勢為用兵之勇怯恃/主帥以為氣勢王羆勇於赴)
(敵而其左右又勇於戰此其所以/於不備不虞之中而能却敵也)　二月辛巳上祀明
堂　壬午東魏以咸陽王坦為太𫝊西河王悰為太尉
(悰徂/宗翻)　東魏使尚書右僕射髙隆之發十萬夫撤洛陽
宫殿運其材入鄴　丁亥上耕籍田　東魏儀同三司
婁昭等攻兖州樊子鵠使前膠州刺史嚴思達守東平
(魏收志泰常中置東平郡太和末罷建義/中復置治秦城屬濟州秦城在范縣界)昭攻㧞之遂
引兵圍瑕丘乆不下昭以水灌城己丑大野㧞見子鵠
計事因斬其首以降始子鵠以衆少(降户江翻/少詩沼翻)悉驅老
弱為兵子鵠死各散走諸將勸婁昭盡捕誅之昭曰此
州不幸横被殘賊跂望官軍以救塗炭(横戸孟翻跂去/智翻舉踵也)
今復誅之(復扶又翻/下衆復同)民將誰訴皆捨之　戊戌司州刺
史陳慶之伐東魏與豫州刺史堯雄戰不利而還(東魏/豫州)
(治汝南堯/姓雄名)　三月辛酉東魏以髙盛為太尉髙敖曹為
司徒濟隂王暉業為司空(濟子/禮翻)　東魏丞相歡偽與劉
蠡升約和許以女妻其太子(妻七細翻/下后妻同)蠡升不設備歡
舉兵襲之辛酉蠡升北部王斬蠡升首以降(降戸/江翻)餘衆
復立其子南海王歡進擊擒之俘其皇后諸王公卿以
下四百餘人華夷五萬餘戸壬申歡入朝於鄴(朝直/遙翻)以
孝武帝后妻彭城王韶(孝武帝后/歡長女也)　魏丞相泰以軍旅
未息吏民勞弊命所司斟酌古今可以便時適治者為
二十四條新制奏行之(治直/吏翻)泰用武功蘇綽為行臺郎
中(魏收志太和十一年分扶風置武/功郡屬岐州即漢魏武功縣之地)居嵗餘泰未之知
也而臺中皆稱其能有疑事皆就决之(就蘇綽以决疑/也此就即孟子)
(欲有謀焉則/就之之就)泰與僕射周惠達論事惠達不能對請出
議之出以告綽綽為之區處(為於偽翻/處昌吕翻)惠達入白之泰
稱善曰誰與卿為此議者惠達以綽對且稱綽有王佐
之才泰乃擢綽為著作郎泰與公卿如昆明池觀漁行
至漢故倉池(水經志沈水枝渠至章門西飛渠引水入/城東為倉池池在未央宫西池有漸臺漢)
(兵起王莽死於此臺蘇綽𫝊亦/云行至長安城西漢故倉池)顧問左右莫有知者泰召
綽問之具以狀對泰悦因問天地造化之始歴代興亡
之迹綽應對如流泰與綽並馬徐行至池竟不設網罟
而還(意在問綽不在觀漁/還從宣翻又如字)遂留綽至夜問以政事臥而
聽之綽指陳為治之要(治直/吏翻)泰起整衣危坐不覺膝之
前席(初臥而聽繼起而整衣危坐又不覺膝之前/席蓋綽之言深有以當泰心乆而愈敬也)語遂
達曙不厭(天曉/為曙)詰朝謂周惠達曰蘇綽真奇士吾方任
之以政(結去/吉翻)即拜大行臺左丞參典機宻自是寵遇日
隆綽始制文按程式朱出墨入及計帳戸籍之法(計帳/者具)
(来嵗課役之大數以報/度支戸籍者戸口之籍)後人多遵用之(世有有為之主/必有能者出為)
(之用若謂天下/無才吾不信也)東魏以封延之為青州刺史代侯淵淵
既失州任而懼行及廣川(沈約曰廣川縣本屬信都後/漢屬清河魏屬渤海晉還清)
(河江左僑立廣川郡縣於濟南非舊所也魏收曰齊郡/廣川縣有牛山齊桓公冢管仲冢五代志齊州長山縣)
(舊屬廣/川郡)遂反夜襲青州南郭刼掠郡縣夏四月丞相歡
使濟州刺史蔡儁討之(濟子/禮翻)淵部下多叛淵欲南奔於
道為賣漿者所斬送首於鄴　元慶和攻東魏城父(魏/收)
(志陳留郡浚儀縣有城父城至隋改浚儀為城父縣屬/譙郡五代志譙郡城父縣宋置浚儀縣又考沈約志陳)
(留浚儀縣竝寄治譙郡長垣縣界則知諸志所謂浚儀/非我宋朝開封府之浚儀也魏收志梁州陳留郡浚儀)
(縣則我宋朝開封之浚儀也真宗改浚儀曰祥/符所謂城父則今亳州之城父縣是也父音甫)丞相歡
遣髙敖曹帥三萬人趣項竇泰帥三萬人趣城父侯景
帥三萬人趣彭城(帥讀曰率/趣七喻翻)以任祥為東南道行臺僕
射節度諸軍(任音/壬)　五月魏加丞相泰柱國(柱國大/將軍)
元慶和引兵逼東魏南兖州東魏洛州刺史韓賢拒之
(東魏既遷鄴以洛陽為洛州領洛/陽河隂新安中川河南陽城郡)六月慶和攻南頓豫
州刺史堯雄破之　秋七月甲戌魏以開府儀同三司
念賢為太尉万俟夀洛干為司徒開府儀同三司越勒
肱為司空(越勒出於越勒/部因以為姓)　益州刺史鄱陽王範南梁
州刺史樊文熾(五代志普安郡梁置南梁州後改為安/州西魏改曰始州至唐改始州曰劒州)
合兵圍晉夀魏東益州刺史傅敬和来降(降戸/江翻)範恢之
子(鄱陽王恢費妃/之子上之弟也)敬和豎眼之子也(傅豎眼著功梁益/而子為降虜隤其)
(家聲忽諸/豎而庾翻)　魏下詔數髙歡二十罪(數所/具翻)且曰朕將親
總六軍與丞相掃除凶醜歡亦移檄於魏謂宇文黑獺
斛斯椿為逆徒且言令分命諸將領兵百萬刻期西討
(將即/亮翻)　東魏遣行臺元晏擊元慶和　或告東魏司空
濟隂王暉業與七兵尚書薛琡貳於魏(曹魏置五兵尚/書謂中兵外兵)
(騎兵别兵都兵也及晉分中兵外兵為左右與舊五兵/為七曹然尚書唯置五兵而已無七兵尚書之名至後)
(魏始有七兵尚書北齊復為/五兵琡昌六翻濟子禮翻)八月辛卯執送晉陽皆免
官(時東魏丞相歡居晉陽執送二人取其裁决春秋晉/為方伯執列國君臣之違命者歸之京師經猶貶之)
(况自京師而/執送晉陽乎)　甲午東魏發民七萬六千人作新宫於
鄴使僕射髙隆之與司空胄曹參軍辛術共營之(元魏/公府)
(有法墨田水鎧胄集/士等曹皆行參軍也)築鄴南城周二十五里術琛之子
也(辛琛見一百四十七卷/天監六年琛丑林翻)　趙剛自蠻中往見東魏東
荆州刺史趙郡李愍勸令附魏愍從之剛由是得至長
安丞相泰以剛為左光禄大夫剛説泰召賀㧞勝獨孤
信等於梁(剛沒蠻中勝信奔梁竝/見上卷上年説式芮翻)泰使剛来請之　九
月丁巳東魏以開府儀同三司襄城王旭為司空(旭吁/玉翻)
　冬十月魏太師上黨文宣王長孫稚卒(長知/兩翻)　魏秦
州刺史王超世丞相泰之内兄也(母黨以兄弟齒/謂之内兄内弟)驕而
黷貨泰奏請加法詔賜死　十一月丁未侍中中衛將
軍徐勉卒(卒子/恤翻)勉雖骨鯁不及范雲亦不阿意苟合故
梁世言賢相者稱范徐云(范徐既沒專任/朱异梁殆矣)　癸丑東魏
主祀圜丘　甲午東魏閶闔門災門之初成也髙隆之
乗馬逺望謂其匠曰西南獨髙一寸量之果然(髙居奥/翻量音)
(良/)太府卿任忻集自矜其巧不肯改(任音/壬)隆之恨之至
是譛於丞相歡曰忻集潛通西魏令人故燒之歡斬之
　北梁州刺史蘭欽引兵攻南鄭(梁以南鄭為北梁州/蓋以欽為刺史使之)
(圖南/鄭也)魏梁州刺史元羅舉州降(降户江翻今考異曰典/畧在七月  從梁帝紀)
　東魏以丞相歡之子洋為驃騎大將軍開府儀同三
司封太原公(洋音羊又音祥驃匹/妙翻騎奇寄翻下同)洋内明决而外如不
慧兄弟及衆人皆嗤鄙之(嗤丑/之翻)獨歡異之謂長史薛琡
曰此兒識慮過吾㓜時歡嘗欲觀諸子意識使各治亂
絲(治直之/翻下同)洋獨抽刀斬之曰亂者必斬又各配兵四出
使都督彭樂帥甲騎偽攻之兄澄等皆怖撓(帥讀曰率/怖普布翻)
(撓奴/教翻)洋獨勒衆與樂相格樂免胄言情猶擒之以獻初
大行臺右丞楊愔從兄岐州刺史㓜卿以直言為孝武
帝所殺(愔於今翻/從才用翻)愔同列郭秀害其能恐之曰髙王欲
送卿於帝所愔懼變姓名逃於田横島(五代志東莱郡/即墨縣有田横)
(島/)乆之歡聞其尚在召為太原公開府司馬(為楊愔為/洋所親任)
(張/本)頃之復為大行臺右丞(復扶/又翻)　十二月甲午東魏文
武官量事給禄(隨任事之輕重以為/給禄之差量音良)　魏以念賢為太
傅河州刺史梁景叡為太尉　是嵗鄱陽妖賊鮮于琛
改元上願有衆萬餘人(妖於驕翻/琛丑林翻)鄱陽内史吳郡陸襄
討擒之按治黨與無濫死者民歌之曰鮮于平後善惡
分民無枉死賴陸君　柔然頭兵可汗求婚於東魏丞
相歡以常山王妹為蘭陵公主妻之柔然數侵魏(妻七/細翻)
(數所/角翻)魏使中書舍人庫狄峙奉使至柔然與約和親(使/疏)
(吏/翻)由是柔然不復為冦(復扶/又翻)
二年春正月辛亥魏祀南郊改用神元皇帝配(魏髙祖/太和十)
(六年以太祖道武皇帝配南郊神元皇/帝魏之先祖拓㧞力微也見晉武帝紀)　甲子東魏丞
相歡自將萬騎襲魏夏州(將即亮翻騎奇/寄翻夏戸雅翻)身不火食四
日而至縛矟為梯(矟色/角翻)夜入其城擒刺史斛㧞俄彌突
因而用之留都督張瓊將兵鎮守遷其部落五千戸以
歸　魏靈州刺史曹泥與其壻凉州刺史普樂劉豐復
叛降東魏(魏置普樂郡屬靈州五代史志靈武郡迴樂/縣後周置帶普樂郡宋白曰靈州西南至凉)
(州九百里去年曹泥降魏今復/叛樂音洛復扶又翻降戸江翻)魏人圍之(齊考異曰北/  書典畧皆)
(云周文圍泥周書/不言故但云魏人)水灌其城不沒者四尺東魏丞相歡
𤼵阿至羅三萬騎徑度靈州繞出魏師之後魏師退歡
帥騎迎泥及豐㧞其遺戸五千以歸(髙歡豈不欲與宇/文争靈州哉雖鞭)
(之長不及/馬腹也)以豐為南汾州刺史(東魏置南汾州於定陽/隋改定陽縣為吉昌縣)
(唐為慈/州治所)　東魏加丞相歡九錫固讓而止　上為文帝
作皇基寺以追福(帝追尊考順之曰/文皇帝為於偽翻)命有司求良材曲
阿𢎞氏自湘州買巨材東下南津校尉孟少卿欲求媚
於上(據梁紀普通六年南州津改置校尉增加/奉秩南州即今采石校戸教翻少詩照翻)誣𢎞氏
為刧而殺之沒其材以為寺(殺無罪之人取其材以為/寺福田利益果安在哉)
　二月乙亥上耕籍田　東魏勃海世子澄年十五為
大行臺并州刺史(中大通五年魏以歡為大行臺歡以/授其子澄歡居晉陽并州刺史地任)
(要重故亦/以澄為之)求入鄴輔朝政(朝直遙/翻下同)丞相歡不許丞相主
簿樂安孫搴為之請(為於偽翻/下為我同)乃許之丁酉以澄為尚
書令加領軍京畿大都督(考異曰魏帝紀為尚書令大/行臺大都督北齊文襄紀天)
(平元年為尚書令大行臺并州刺史入輔朝政加領軍/左右京畿大都督按尚書令不在外大行臺不在内今)
(兩捨/之)魏朝雖聞其器識猶以年少期之(少詩/照翻)既至用法
嚴峻事無凝滯中外震肅引并州别駕崔暹為左丞吏
部郎親任之司馬子如髙季式召孫搴劇飲醉甚而卒
(卒子/恤翻)丞相歡親臨其喪子如叩頭請罪歡曰卿折我右
臂(折而/設翻)為我求可代者子如舉中書郎魏收歡以收為
主簿收子建之子也(魏子建見一百五/十卷普通五年)他日歡謂季式
曰卿飲殺我孫主簿(飲於/禁翻)魏收治文書不如我意(治直/之翻)
司徒嘗稱一人謹宻者為誰(時東魏以髙/敖曹為司徒)季式以司徒
記室廣宗陳元康對曰是能夜中闇書快吏也召之一
見即授大丞相功曹掌機宻(大考異曰典畧孫搴卒在/  同十年四月按搴卒然)
(後陳元康為功曹髙慎叛髙澄已令元康救崔暹卭山/之戰元康又勸髙歡追宇文泰事竝在九年北史元康)
(𫝊又云草劉蠡升軍書按蠡升滅在元年孫搴二/年猶存今不取然則搴卒宜置於澄入輔之下)遷大
行臺都官郎時軍國多務元康問無不知歡或出臨行
留元康在後馬上有所號令九十餘條元康屈指數之
盡能記憶與功曹平原趙彦深同知機宻時人謂之陳
趙而元康勢居趙前性又柔謹歡甚親之曰如此人誠
難得天賜我也彦深名隱以字行　東魏丞相歡令阿
至羅逼魏秦州刺史万俟普(万莫北翻/俟渠之翻)歡以衆應之
三月戊申丹楊陶𢎞景卒𢎞景博學多藝能好養生之
術仕齊為奉朝請棄官隱居茅山(茅山在今建康府句/容縣南五十里山記)
(云漢時有三茅君各乘一鶴来此故/名焉卒子恤翻好呼到翻朝直遙翻)上早與之遊及即
位恩禮甚篤每得其書焚香䖍受屢以手敇招之𢎞景
不出國家每有吉凶征討大事無不先諮之月中嘗有
數信(月中謂一月之/中也信使信也)時人謂之山中宰相將沒為詩曰
夷甫任散誕平叔坐論空(王衍字夷甫何晏字平叔/以魏晉喻梁也誕徒旱翻)豈
悟昭陽殿遂作單于宫(𢎞景𫝊曰後侯景篡果在昭陽/殿史言脩道之士有識時知數)
(者/)時士大夫競談𤣥理不習武事故𢎞景詩及之　甲
寅東魏以華山王鷙為大司馬(華戸/化翻)　魏以凉州刺史
李叔仁為司徒万俟洛為太宰(洛字受洛干亦曰夀洛/干受夀同音洛樂亦同)
(音按北齊有太宰之官仍晉制也/西魏用周制置大冢宰無太宰)　夏四月乙未以驃
騎大將軍開府同三司之儀元法僧為太尉(梁開府儀/同三司之)
(下又有開府/同三司之儀)　尚書右丞考城江子四上封事極言政
治得失(上時掌翻/治直吏翻)五月癸卯詔曰古人有言屋漏在上
知之在下朕有過失不能自覺江子四等封事所言尚
書可時加檢括於民有蠧患者宜速詳啟(江子四所上/封事必不敢)
(言帝崇信釋氏而窮兵廣地適以毒民用法寛於/權貴而急於細民等事特毛舉細故而論得失耳)　戊
辰東魏髙盛卒(髙盛東/魏太尉)　魏越勒肱卒(越勒肱/魏司空)　魏秦
州刺史万俟普與其子太宰洛豳州刺史叱千寶樂右
衛將軍破六韓常及督將三百人奔東魏(阿至羅兵近/普等因之以)
(東奔在考異曰普降東魏事北齊書帝紀在三月甲午/典畧  六月北史齊紀在六月甲午周書帝紀北史魏)
(紀齊紀在五月今從之史按考異前既引北齊書帝紀/又引北史齊紀不應北  魏紀之下複出齊紀必有誤)
丞相泰輕騎追之至河北千餘里不及而還(河北龍門/西河之北)
(也還從宣翻/又如字下同)　秋七月庚子東魏大赦上待魏降將賀
㧞勝等甚厚勝請討髙歡上不許勝等思歸前荆州大
都督撫寧史寧謂勝曰(按寧𫝊寧居撫寧鎮考魏北鎮/無撫寧恐即撫㝠也又按五代)
(志雕隂郡開疆縣有後魏撫寧/郡又有撫寧縣亦屬雕隂郡)朱异言於梁主無不從
請厚結之勝從之上許勝寧及盧柔皆北還(盧柔蓋去/年從勝来)
(奔/)親餞之於南苑勝懐上恩自是見禽獸南向者皆不
射之(射而/亦翻)行至襄城東魏丞相歡遣侯景以輕騎邀之
勝等棄舟自山路逃歸(勝等舟行蓋自淮入潁自潁入/汝泝流而西入山路自三鵶取)
(武闗/也)從者凍餒道死者太半(從才/用翻)既至長安詣闕謝罪
魏主執勝手歔欷曰乘輿播越天也(乘繩/證翻)非卿之咎丞
相泰引盧柔為從事中郎與蘇綽對掌機宻　九月壬
寅東魏以定州刺史侯景兼尚書右僕射南道行臺督
諸將入冦(將即/亮翻)　魏以扶風王孚為司徒斛斯椿為太
傅　冬十月乙亥詔大舉伐東魏東魏侯景將兵七萬
冦楚州(魏收志梁置楚州治楚城領汝陽仵城/城陽郡五代志汝南城陽縣梁置楚州)虜刺史
桓和進軍淮上南北司二州刺史陳慶之擊破之景棄
輜重走(重直/用翻)十一月己亥罷北伐之師　魏復改始祖
神元皇帝為太祖道武皇帝為烈祖(魏改二祖廟號見/一百三十七卷齊)
(武帝永明九/年復扶又翻)　十二月東魏以并州刺史尉景為太保
　壬申東魏遣使請和(使疏/吏翻)上許之　東魏清河文宣
王亶卒(數考異曰國典云亶為髙歡所酖典畧周太祖/  歡罪亦云殺亶魏書北史皆無亶𫝊而帝紀)
(皆云亶薨/今從之)　丁丑東魏丞相歡督諸軍伐魏遣司徒髙
敖曹趣上洛大都督竇泰趣潼闗(趣七/喻翻)　癸未東魏以
咸陽王坦為太師　是嵗魏闗中大饑人相食者什七
八
三年春正月上祀南郊大赦　東魏丞相歡軍蒲坂造
三浮橋欲度河魏丞相泰軍廣陽(魏收志景明元年置/廣陽縣屬馮翊郡)
謂諸將曰賊掎吾三面(掎居/蟻翻)作浮橋以示必度此欲綴
吾軍使竇泰得西入耳歡自起兵以来竇泰常為前鋒
其下多鋭卒屢勝而驕今襲之必克克泰則歡不戰自
走矣諸將皆曰賊在近捨而襲逺脱有蹉跌悔何及也
(蹉七何翻/跌徒結翻)不如分兵禦之丞相泰曰歡再攻潼闗吾軍
不出灞上(中大通六年歡攻潼闗/元年歡兵又攻潼闗)今大舉而来謂吾亦
當自守有輕我之心乗此襲之何患不克賊雖作浮橋
未能徑度不過五日吾取竇泰必矣行臺左丞蘇綽中
兵參軍代人達奚武亦以為然庚戌丞相泰還長安諸
將意有異同丞相泰隱其計以問族子直事郎中深(晉/武)
(帝置直事郎在尚/書諸曹郎之上)深曰竇泰歡之驍將(驍堅堯翻/將即亮翻)今大
軍攻蒲坂則歡拒守而泰攻之吾表裏受敵此危道也
不如選輕鋭潛出小闗(小闗在潼闗之左/唐時謂之禁谷)竇泰躁急必
来决戰(躁則/到翻)歡持重未即救我急擊泰必可擒也擒泰
則歡勢自沮(沮在/吕翻)囘師擊之可以决勝丞相泰喜曰此吾心
也乃聲言欲保隴右辛亥謁魏主而潛軍東出癸丑旦
至小闗竇泰猝聞軍至自風陵度丞相泰出馬牧澤(水/經)
(注曰桃林之塞湖水出焉其中多野馬三秦記曰桃林/塞在長安東四百里若有軍馬經過則牧華山休息林)
(下馬牧澤蓋/即此地也)擊竇泰大破之士卒皆盡竇泰自殺傳首
長安丞相歡以河氷薄不能赴救撤浮橋而退儀同代人
薛孤延為殿(通志曰作蕯孤/復姓殿丁練翻)一日斫十五刀折乃得免
(折即/設翻)丞相泰亦引軍還(此一叚皆書丞相泰所以别竇/泰也歴攷前後髙歡宇文泰皆)
(書丞相於此/尤為有别)髙敖曹自商山轉鬭而進(杜佑曰商山在/商州上洛縣)
所向無前遂攻上洛郡人泉岳及弟猛畧與順陽人杜
窋等謀翻城應之(窋竹律翻/又丁骨翻)洛州刺史泉企知之(此魏/太和)
(中所改洛州也治上洛時屬/西魏企字兩道音去智翻)殺岳及猛畧杜窋走歸敖
曹敖曹以為鄉導而攻之敖曹被流矢通中者三(郷讀/曰嚮)
(被皮義翻/中作仲翻)殞絶良乆復上馬免胄巡城企固守旬餘二
子元禮仲遵力戰拒之仲遵傷目不堪復戰城遂陷企
見敖曹曰吾力屈非心服也敖曹以杜窋為洛州刺史
敖曹創甚(復扶又翻/創初良翻)曰恨不見季式作刺史(季式敖/曹弟也)丞
相歡聞之即以季式為濟州刺史敖曹欲入藍田闗(唐/志)
(京兆藍田縣有藍田闗/故嶢闗也濟于禮翻)歡使人告曰竇泰軍沒人心恐
動宜速還路險賊盛㧞身可也敖曹不忍棄衆力戰全
軍而還以泉企泉元禮自隨泉仲遵以傷重不行企私
戒二子曰吾餘生無幾汝曹才器足以立功勿以吾在
東遂虧臣節元禮於路逃還泉杜雖皆為土豪鄉人輕
杜而重泉元禮仲遵隂結豪右襲窋殺之魏以元禮世
襲洛州刺史　二月丁亥上耕籍田(籍秦/昔翻)　己丑以尚
書左僕射何敬容為中權將軍(中權將軍二百/四十號之一也)䕶軍將
軍蕭淵藻為左僕射右僕射謝舉為右光禄大夫　魏
槐里獲神璽(槐里縣漢屬扶風晉屬治平/郡後魏復属扶風璽斯氏翻)大赦　三月
辛未東魏遷七帝神主入新廟(七帝道武明元太武/文成獻文孝文宣武)大
赦　魏斛斯椿卒(時解斯椿為魏太𫝊按椿居爾朱髙/歡之間以智數間搆其君臣之際爾)
(朱氏既為所夷而髙歡亦不能制也及入闗之後與宇/文泰同列若無能為者權不在已無以舞弄其智數也)
　夏五月魏以廣陵王欣為太宰賀㧞勝為太師　六
月魏以扶風王孚為太保梁景叡為太傅廣平王贊為
太尉開府儀同三司武川王盟為司空　東魏丞相歡
遊汾陽之天池(水經注太原汾陽縣北燕京山上有大/池池在山原之上世謂之天池方里餘)
(其水澄渟鏡/淨而不流)得奇石隱起成文曰六王三川以問行臺
郎中陽休之對曰六者大王之字(歡字賀六/渾故云然)王者當王
天下河洛伊為三川涇渭洛亦為三川(涇渭洛之洛指/闗中之洛水今)
(徑鄜坊同三州而入/於渭當王於况翻)大王若受天命終應奄有闗洛歡
曰世人無事常言我反况聞此乎慎勿妄言休之固之
子也(陽固事魏孝文帝/嘗從劉昶南伐)行臺郎中中山杜弼承間勸歡
受禪歡舉杖擊走之(髙歡之志蓋如曹操所謂吾為周/文王者非真無移魏鼎之心也間)
(古莧/翻)　東魏遣兼散騎常侍李諧来聘以吏部郎盧元
明通直侍郎李業興副之(通直侍郎即通直散騎侍/郎散悉亶翻騎奇寄翻)諧
平之孫(李平崇之從弟/事孝文宣武)元明昶之子也(盧昶盧/𤣥之孫)秋七月
諧等至建康上引見與語(見賢/遍翻)應對如流諧等出上目
送之謂左右曰朕今日遇勍敵(勍其/京翻)卿輩嘗言北間全
無人物此等何自而来是時鄴下言風流者以諧及隴
西李神儁范陽盧元明北海王元景𢎞農楊遵彦清河
崔贍為首(贍而/艶翻)神儁名挺寶之孫(李寶自敦煌歸/魏其後貴盛)元景
名昕憲之曾孫也(王憲猛之孫/皇始中歸魏)皆以字行贍㥄之子也
(㥄力/膺翻)時南北通好(好呼/到翻)務以俊乂相誇銜命接客必盡一時之選
(銜命奉使者也/接客主客也)無才地者不得與焉(與讀/曰預)毎梁使至鄴(使疏吏/翻下同)鄴
下為之傾動貴勝子弟盛飾聚觀禮贈優渥館門成市
宴日髙澄常使左右覘之一言制勝澄為之拊掌魏使
至建康亦然(兩國通使各務夸矜以見所長自古然矣/昭奚恤之事猶可以服覘國者之心為於)
(偽翻覘丑㢘/翻又丑艶翻)　獨孤信求還北上許之信父母皆在山
東(魏孝武西遷信/棄父母追從之)上問信所適信曰事君者不敢顧私
親而懐貳心上以為義禮送甚厚信與楊忠皆至長安
上書謝罪魏以信有定三荆之功(定三荆見上卷/中大通六年)遷驃
騎大將軍加侍中開府儀同三司餘官爵如故(驃匹妙/翻騎奇)
(寄/翻)丞相泰愛楊忠之勇留置帳下　魏宇文深勸丞相
泰取恒農八月丁丑泰帥李弼等十二將伐東魏以北
雍州刺史于謹為前鋒攻盤豆㧞之(恒戸登翻帥讀曰/率將即亮翻雍於)
(用翻五代志雍州華原縣後魏置北雍州恒/農湖城閿鄉之西有皇天原原西有盤豆城)戊子至恒
農庚寅㧞之擒東魏陜州刺史李徽伯(魏收志太和十/一年置陜州治)
(陜城帶恒農郡領西恒農澠/池石城河北郡陜式冉翻)俘其戰士八千時河北諸
城多附東魏左丞楊檦自言父猛嘗為邵郡白水令(左/丞)
(行臺左丞也魏收志皇興四年置邵郡治白水縣五代/志絳郡垣縣後魏置邵郡及白水縣裴慶孫傳邵郡治)
(陽胡城去軹闗二百餘里孔穎達曰垣縣有召亭因以/名郡宋白曰絳州垣縣其地即周召分陜之所今縣東)
(六十里有邵原祠廟與古棠樹春秋襄二十二年齊侯魏/伐晉取朝歌入孟門登太行張武軍於熒庭戍鄲邵後)
(獻文四年置邵/州檦與標同)知其豪傑請往説之以取邵郡(説式芮/翻下諜)
(説/同)泰許之檦乃與土豪王覆憐等舉兵收邵郡守程保
及縣令四人斬之表覆憐為郡守(守式/又翻)遣諜説諭東魏
城堡旬月之間歸附甚衆(諜達/協翻)東魏以東雍州刺史司
馬恭鎮正平(正平本漢晉之臨汾縣地魏真君七年分/置太平縣神䴥元年改為正平太和十八)
(年置正平郡帶間喜縣屬東/雍州杜佑曰絳州治正平縣)司空從事中郎聞喜裴邃
欲攻之恭葉城走泰以楊檦行正平郡事　上脩長干
寺阿育王塔出佛爪髪舍利辛卯上幸寺設無礙食(今/建)
(康府上原縣有長干里去縣五里李白長干行所謂同/居長干里乃秣陵縣東里巷江東謂山隴之間曰干僧)
(家載國事曰佛泥湼後天人以新白緤裏佛以香花供/養滿七日盛以金棺送出王宫可三里許在宫各以旃)
(檀木為薪天人各以火燒薪歛舍利得八斛四斗諸國/王各得少許齎還本國以造佛寺阿肓王起浮圖於佛)
(泥湼處李延夀扶南傳曰長干寺塔吳時有尼居其地/為小精舍孫綝毀除之吳平後諸道人復於舊處建立)
(晉簡文咸安中造塔孝武太原九年上金相輪及承露/其後有西河離石縣胡人劉蕯何遇疾暴亡七日而蘇)
(因此出家名慧達遊行至丹陽長干里有阿育王塔掘/入一丈得金函盛三舍利及佛爪髪遷舍利近北對簡)
(文所造塔西造塔及帝開之初穿土四尺得龍窟及昔/人所捨金銀釵釧鐶鑷等諸雜寶物可深九尺許至石)
(磉之下有石函函内有鐵壺以盛銀坩坩内有金縷甖/盛三舍利如粟粒大圓正光潔函内有瑠璃盌盌心得)
(四舍利及髪爪爪有四枚竝為沈香色髪青紺色衆僧/以手伸之隨手長短放之則旋屈為蠡形帝乃設無礙)
(大㑹豎二利各以金甖次玊甖重盛舍利及爪髪/内七寶塔内又以石函盛寶塔分入兩刹刹下)大赦
　九月柔然為魏侵東魏三堆(魏收志肆州永安郡平/冦縣真君七年并三堆)
(縣屬焉有三堆戍隋改平冦縣為崞縣屬雁門郡宋白/曰嵐州静樂縣本漢汾陽縣地城内有堆阜三俗名三)
(堆城為/于偽翻)丞相歡擊之柔然退走行臺郎中杜弼以文武
在位多貪汙言於丞相歡請治之(治直/之翻)歡曰弼来我語
爾(語牛/倨翻)天下貪汙習俗已乆今督將家屬多在闗西(此/指)
(言可朱渾道元万俟普劉/豐生等部曲也將即亮翻)宇文黒獺常相招誘人情去
留未定(獺他達翻/誘音酉)江東復有吳翁蕭衍專事衣冠禮樂
(復扶/又翻)中原士大夫望之以為正朔所在我若急正綱紀不
相假借恐督將盡歸黒獺士子悉奔蕭衍人物流散何
以為國爾宜少待吾不忘之(史言髙歡權時施宜以凝/固其衆捨小過以成大功)
(少詩/沼翻)歡將出兵拒魏杜弼請先除内賊歡問内賊為誰
弼曰諸勲貴掠奪百姓者是也歡不應使軍士皆張弓
注矢舉刀按矟夾道羅列命弼冒出其間弼戰慄流汗
歡乃徐諭之曰矢雖注不射刀雖舉不擊矟雖按不刺
(矟色角翻射而/亦翻刺七亦翻)爾猶亡魂失膽諸勳人身犯鋒鏑百死
一生雖或貪鄙所取者大豈可同之常人也弼乃頓首
謝不及歡每號令軍士常令丞相屬代郡張華原宣㫖
其語鮮卑則曰漢民是汝奴夫為汝耕婦為汝織輸汝
粟帛令汝溫飽汝何為陵之其語華人則曰鮮卑是汝
作客(言汝傭作之客也語牛/倨翻為于偽翻下同)得汝一斛粟一匹絹為汝
擊賊令汝安寧汝何為疾之(史言髙歡雜用夷/夏有撫御之術)時鮮卑
共輕華人唯憚髙敖曹歡號令將士常鮮卑語敖曹在
列則為之華言敖曹返自上洛歡復以為軍司大都督
統七十六都督(復扶/又翻)以司空侯景為西道大行臺(使景/經畧)
(闗西/也)與敖曹及行臺任祥御史中尉劉貴豫州刺史堯
雄冀州刺史万俟洛同治兵於虎牢(任音壬万莫北翻/俟渠之翻治直之)
(翻下/同)敖曹與北豫州刺史鄭嚴祖握槊(魏太常中置豫/州治虎牢後得)
(汝南置豫州以虎牢為北豫州領廣武滎陽成臯郡握/槊亦博塞之戲也劉禹錫觀博曰初主人執握槊之器)
(寘於廡下曰主進者要約之既揖讓即次有博齒齒異/乎古之齒其制用骨觚稜四均鏤以朱墨偶而合數取)
(應日月視其轉止依以争道是制也行之乆矣莫詳所/祖以其用必投擲以博投詔之又爾朱世隆與元世儁)
(握槊忽聞局上詨然有聲一局子盡倒立世隆甚惡之/既而及禍李延夀曰握槊此盖胡戲近入中國云胡王)
(有弟一人遇罪將殺之從獄中/為此戲上之意言孤則易死也)貴召嚴祖敖曹不時遣
枷其使者使者曰枷則易脱則難(枷居牙翻/易弋豉翻)敖曹以刀
就枷刎之曰又何難貴不敢校明日貴與敖曹坐外白
治河役夫多溺死(溺奴/狄翻)貴曰一錢漢(言漢人/之賤也)隨之死敖
曹怒㧞刀斫貴貴走出還營敖曹鳴鼓㑹兵欲攻之侯
景万俟洛共解諭乆之乃止敖曹嘗詣相府門者不納
敖曹引弓射之(射而/亦翻)歡知而不責　閏月甲子以武陵
王紀為都督益梁等十三州諸軍事益州刺史(為後紀/與湘東)
(爭國/張本)　東魏丞相歡將兵二十萬自壺口趣蒲津(班志/壺口)
(山在河東郡北屈縣東南北屈後魏改為禽昌縣屬平/陽郡隋改禽昌為襄陵縣將即亮翻下同趣七喻翻)
使髙敖曹將兵三萬出河南時闗中饑魏丞相泰所將
將士不滿萬人館穀於恒農五十餘日聞歡將濟河乃
引兵入闗髙敖曹遂圍恒農(恒戸/登翻)歡右長史薛琡言於
歡曰(琡齒/肓翻)西賊連年饑饉故冒死来入陜州欲取倉粟
今敖曹已圍陜城粟不得出(陜式/冉翻)但置兵諸道勿與野
戰比及麥秋(比必利翻記月令/孟夏之月麥秋至)其民自應餓死寶炬黑
獺何憂不降(降戸/江翻)願勿度河侯景曰今茲舉兵形勢極
大萬一不捷猝難收歛不如分為二軍相繼而進前軍
若勝後軍全力前軍若敗後軍承之歡不從自蒲津濟
河(帝考異曰北齊帝紀十一月壬辰神武自蒲津濟魏/  紀十月壬辰敗於沙苑按長厯十月壬辰朔北齊)
(紀誤/也)丞相泰遣使戒華州刺史王羆羆語使者曰老羆
當道臥貉子那得過歡至馮翊城下(使疏吏翻華戸化/翻語牛倨翻五代)
(志馮翊郡後魏曰華州西魏後改曰同州馮翊縣後魏/曰華隂貉曷各翻北方有之似狐善睡康曰貉莫白切)
(説文云北方豸種也鄭𤣥曰貉子曰貆郭璞曰今江東/通呼貉為􁀙􁀙余按北方豸種乃指夷貉之貉孟子所)
(謂大貉小貉者也此乃狐/貉之貉當從諸家之説)謂羆曰何不早降(降戸/江翻)羆大
呼曰(呼火/故翻)此城是王羆冢死生在此欲死者来歡知不
可攻乃涉洛軍於許原西(漢志馮翊懐徳縣南有荆山/山下有彊梁原洛水東南入)
(渭許原蓋在/洛水之南)泰至渭南徴諸州兵皆未㑹欲進擊歡諸
將以衆寡不敵請待歡更西以觀其勢泰曰歡若至長
安則人情大擾今及其逺来新至可擊也即造浮橋於
渭令軍士齎三日糧輕騎度渭輜重自渭南夾渭而西
(重直/用翻)冬十月壬辰泰至沙苑(水經注沙苑在渭北沙苑/之南即漢懐徳縣故城五)
(代志馮翊/縣有沙苑)距東魏軍六十里諸將皆懼宇文深獨賀泰
問其故對曰歡鎮撫河北甚得衆心以此自守未易可
圖(易弋/豉翻)今懸師渡河非衆所欲獨歡恥失竇泰愎諫而
来所謂忿兵(愎弼力翻戾也漢魏相曰爭恨細故/不忍憤怒者謂之忿兵兵忿者敗)可一
戰擒也事理昭然何為不賀願假深一節發王羆之兵
邀其走路使無遺類泰遣須昌縣公達奚武覘歡軍(覘/丑)
(亷翻又/丑艶翻)武從三騎皆效歡將士衣服日暮去營數百步
下馬潛聽得其軍號因上馬歴營若警夜者有不如法
往往撻之具知敵之情狀而還(還從宣翻/又如字)歡聞泰至癸
巳引兵㑹之候騎告歡軍且至泰召諸將謀之開府儀
同三司李弼曰彼衆我寡不可平地置陳此東十里有
渭曲可先據以待之泰從之背水東西為陳(陳讀曰陣/下陷陳魏)
(陳/同)李弼為右拒趙貴為左拒(杜預曰拒方陳陸/德明曰拒俱甫翻)命將士
皆偃戈於葦中約聞鼓聲而起晡時東魏兵至渭曲(晡/奔)
(謨/翻)都督太安斛律𦍑舉曰黑獺舉國而来欲一死决(言/欲)
(盡死力戰之/以决勝負)譬如猘狗或能噬人(猘漢書音義征例翻/又居例翻狂犬也左)
(𫝊曰國犬之/瘈無不噬也)且渭曲葦深土濘無所用力(濘乃定翻/泥淖也)不
如緩與相持宻分精鋭徑掩長安巢穴既傾則黑獺不
戰成擒矣(使斛律𦍑舉之/計行西魏殆哉)歡曰縱火焚之何如侯景曰
當生擒黑獺以示百姓若衆中燒死誰復信之(侯景此/言固亦)
(有恃衆輕敵之心復扶/又翻下復戰可復同)彭樂盛氣請鬭曰我衆賊寡百
人擒一何憂不克歡從之東魏兵望見魏兵少爭進擊
之無復行列(史言東魏將士皆恃衆輕敵故敗/少詩沼翻復扶又翻行户剛翻)兵將交
丞相泰鳴鼓士皆奮起于謹等六軍與之合戰李弼帥
鐵騎横擊之(時東魏之師萃於左拒于謹等與之合戰/李弼引右拒之騎兵横擊之帥讀曰率)
東魏兵中絶為二遂大破之李弼弟檦身小而勇(檦與/標同)
每躍馬陷陳隱身鞍甲之中敵見皆曰避此小兒泰歎
曰膽决如此何必八尺之軀征虜將軍武川耿令貴殺
傷多甲裳盡赤(左傳晉楚戰于邲屈蕩搏趙旃/得其甲裳杜預注曰下曰裳)泰曰觀
其甲裳足知令貴之勇何必數級(謂不必數其斬/獲首級之多少)彭樂
乗醉深入魏陳魏人刺之(刺七/亦翻)腸出内之復戰丞相歡
欲收兵更戰使張華原以簿歴營㸃兵(簿者軍/之名籍)莫有應
者還白歡曰衆盡去營皆空矣歡猶未肯去阜城侯斛
律金曰衆心離散不可復用宜急向河東歡據鞍未動
金以鞭拂馬乃馳去夜度河船去岸逺歡跨槖駝就船
乃得度喪甲士八萬人(喪息/浪翻)棄鎧仗十有八萬(鎧可/亥翻)丞
相泰追歡至河上選留甲士二萬餘人餘悉縱歸都督
李穆曰髙歡破膽矣速追之可獲泰不聽(沙苑之戰宇/文泰不敢乘)
(勝追髙歡邙山之戰歡不敢乘勝追泰蓋二/人者智力相敵足以相持而不足以相斃也)還軍渭南
所徴之兵甫至(甫方/也)乃於戰所人植桞一株以旌武功
侯景言於歡曰黒獺新勝而驕必不為備願得精騎二
萬徑往取之歡以告婁妃妃曰設如其言景豈有還理
得黑獺而失景何利之有歡乃止魏加丞相泰柱國大
將軍李弼十二將皆進爵增邑有差(十二將李弼獨孤/信梁禦趙貴于謹)
(古干惠怡峯劉亮王徳侯/莫陳崇李逺奚達武也)髙敖曹聞歡敗釋恒農退保
洛陽己酉魏行臺宫景夀等向洛陽(宫姓也左傳虞/大夫有宫之奇)東
魏洛州大都督韓賢擊走之州民韓木蘭作亂賢擊破
之一賊匿尸間賢自按檢收鎧仗賊欻起斫之斷脛而
卒(欻許勿翻斷丁管翻/下兵斷同脛胡定翻)魏復遣行臺馮翊王季海與獨
孤信將步騎二萬趣洛陽(復扶又翻趣/七喻翻下同)洛州刺史李顯
趣三荆(西魏洛州/治上洛)賀㧞勝李弼圍蒲坂東魏丞相歡之
西伐也蒲坂民敬珍謂其從祖兄祥曰髙歡迫逐乗輿
(乗繩/證翻)天下忠義之士皆欲剚刃於其腹(從才用翻剚側/吏翻賈公彦曰)
(剚猶立也東齊人/謂立物地中為剚)今又稱兵西上(上時/掌翻)吾欲與兄起兵
斷其歸路此千載一時也(斷丁/管翻)祥從之糾合鄉里數日
有衆萬餘㑹歡自沙苑敗歸祥珍帥衆邀之斬獲甚衆
賀㧞勝李弼至河東祥珍帥猗氏等六縣十餘萬戸歸
之(猗氏縣自漢以来屬河東郡丁度曰猗氏本郇國也/後以猗頓居於此因為猗氏按左傳所謂郇瑕氏之)
(地沃而近盬其後猗頓居之用盬鹽起富/遂以猗氏名縣而郇瑕氏隱矣帥讀曰率)丞相泰以珍
為平陽太守祥為行臺郎中東魏秦州刺史薛崇禮守
蒲坂(蒲坂縣名注見/周赧王十二年)别駕薛善崇禮之族弟也言於崇禮
曰髙歡有逐君之罪善與兄忝衣冠緒餘世荷國恩今
大軍已臨而猶為髙氏固守(荷下可翻/為于偽翻)一旦城陷函首
送長安署為逆賊死有餘愧及今歸款猶為愈也崇禮
猶豫不決善與族人斬闗納魏師崇禮出走追獲之丞
相泰進軍蒲坂畧定汾絳(五代志文城郡東魏置南汾/州後周改為汾州絳郡後魏)
(置東雍州後/周改為絳州)凡薛氏預開城之謀者皆賜五等爵善曰
背逆歸順(背蒲/妹翻)臣子常節豈容闔門大小俱叨封邑與
其弟慎固辭不受東魏行晉州事封祖業棄城走儀同
三司薛脩義追至洪洞(杜佑曰洪洞故城在平陽北四/固重複控據要險劉昫曰晉州)
(洪洞縣古陽縣也隋義寧元年改曰洪洞取縣/北洪洞嶺以名縣孫恒曰洞音同又徒弄翻)説祖業
還守(説式芮翻守手/又翻下固守同)祖業不從脩義還據晉州安集固
守魏儀同三司長孫子彦引兵至城下脩義開門伏甲
以待之子彦不測虛實遂退走丞相歡以脩義為晉州
刺史(史言河東諸薛各行/其志為東西魏宣力)獨孤信至新安(新安縣漢屬/𢎞農郡晉屬)
(河南尹魏天平初/置新安郡屬洛州)髙敖曹引兵北度河信逼洛陽洛州
刺史廣陽王湛棄城歸鄴信遂據金墉城孝武之西遷
也(西遷見上卷/中大通六年)散騎常侍河東裴寛謂諸弟曰天子既
西吾不可以東附髙氏帥家屬逃於大石嶺(水經注洛/陽之南有)
(新城縣縣界有大石/嶺未儒之水逕其南)獨孤信入洛乃出見之時洛陽荒
廢人士流散惟河東栁虯在陽城(陽城縣漢屬潁川郡/晉屬河南尹魏孝昌)
(二年置陽城郡屬洛州隋廢郡為陽城縣唐登封元年/將有事嵩山改為告成縣我宋朝屬西京登封縣界)
裴諏之在潁川信俱徴之以虯為行臺郎中諏之為開
府屬(諏將侯翻/又逡須翻)東魏潁州長史賀若統執刺史田迄舉
城降魏(魏收志天平初置潁州治長社城領許昌潁州/陽翟郡武定七年改為鄭州賀若復姓魏書官)
(氏志内入諸姓有賀若氏北俗謂/忠貞為賀若因以為氏若人者翻)魏都督梁迴入據其
城前通直散騎侍郎鄭偉起兵陳留攻東魏梁州執其
刺史鹿永吉(魏收志天平初置梁州治大梁城領陽夏/開封陳留汝南潁川汝陽義陽新蔡初安)
(襄陽城陽廣陵郡鹿姓也風俗通漢有巴郡太/守鹿旗魏收官氏志阿鹿桓氏後改為鹿氏)前大司
馬從事中郎崔彦穆攻滎陽執其太守蘇淑與廣州長
史劉志皆降於魏(降戸/江翻)偉先䕶之子也(鄭先䕶見一百/五十二卷大通)
(二/年)丞相泰以偉為北徐州刺史彦穆為滎陽太守十一
月東魏行臺任祥帥督將堯雄趙育是云寶攻潁川(帥/讀)
(曰率將/即亮翻)丞相泰使大都督宇文貴樂陵公遼西怡峯(怡/姓)
(峯名峯遼西/怡寛之子)將步騎二千救之軍至陽翟(陽翟縣漢屬/潁川郡晉屬)
(河南尹後魏置陽翟郡九域/志陽翟在長社西北九十里)雄等軍已去潁川三十里
(言雄等軍逼潁/川相去三十里)祥帥衆四萬繼其後諸將咸以為彼衆
我寡不可爭鋒貴曰雄等謂吾兵少必不敢進(少詩/沼翻)彼
與任祥合兵攻潁川城必危矣若賀若統陷沒吾輩坐
此何為今進據潁川有城可守又出其不意破之必矣
遂疾趨據潁川背城為陳以待(背蒲妹翻/陳讀曰陣)雄等至合戰
大破之雄走趙育請降(降戸江/翻下同)俘其士卒萬餘人悉縱
遣之任祥聞雄敗不敢進貴與怡峯乘勝逼之祥退保
宛陵(宛陵縣漢屬河南尹晉屬滎陽郡魏天平初分/屬廣武郡隋開皇十六年并宛陵縣入新鄭)貴
追及擊之祥軍大敗是云寶殺其陽州刺史那椿以州
降魏(魏收志天平初置陽州治宜陽/領宜陽金門郡那椿人姓名)魏以貴為開府儀
同三司是云寶趙育為車騎大將軍都督杜陵韋孝寛
攻東魏豫州㧞之執其行臺馮邕孝寛名叔裕以字行
　丙子東魏以驃騎大將軍儀同三司万俟普為太尉
　司農張樂臯等聘於東魏(司農之下/恐有脱宇)　十二月魏行
臺楊白駒與東魏陽州刺史段粲戰於蓼塢(水經注蓼/水出河北)
(縣襄山蓼谷當時之人於此谷築塢因謂之/蓼塢漢書音義曰襄山在潼闗北十餘里)魏師敗績
　魏荆州刺史郭鸞攻東魏東荆州刺史清都慕容儼
(東魏都鄴以魏/郡為清都尹)儼晝夜拒戰二百餘日乗間出擊鸞大
破之(間古/莧翻)時河南諸州多失守唯東荆獲全河間邢磨
納范陽盧仲禮仲禮從弟仲裕等皆起兵海隅以應魏
(從才/用翻)東魏濟州刺史髙季式有部曲千餘人馬八百匹
鎧仗皆備(濟子禮翻/鎧可亥翻)濮陽民杜靈椿等為盜聚衆近萬
人(濮博木翻/近其僅翻)攻城剽野(剽匹/妙翻)季式遣騎三百一戰擒之
又擊陽平賊路文徒等悉平之於是逺近肅清或謂季
式曰濮陽陽平乃畿内之郡(二郡東魏皆以/屬司州故云然)不奉詔命
又不侵境(言無詔命使季式討賊/而賊又不来侵濟州境)何急而使私軍逺戰
萬一失利豈不獲罪乎(季式所自養部曲不衣/食於官故謂之私軍)季式曰
君何言之不忠也我與國家同安共危豈有見賊而不
討乎且賊知臺軍猝不能来又不疑外州有兵擊之乗
其無備破之必矣以此獲罪吾亦無恨
　
　
　
　
　
　資治通鑑卷一百五十七
