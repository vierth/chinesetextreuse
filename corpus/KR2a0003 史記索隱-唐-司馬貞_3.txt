史記索隠卷三
　　　　　　　　　　　　唐　司馬貞　撰
項羽本紀第七
下相(縣名屬臨淮案應劭云相水名出沛國沛/國有相縣其水下流又置縣故名下相也)字羽(按/下)
(序傳籍字/子羽也)季父(按崔浩云伯仲叔季兄弟之/次故叔云叔父季云季父也)項燕(此云/為王)
(翦所殺與楚漢春秋同而始皇本紀云項燕自殺/不同者葢項燕為王翦所圍逼而自殺故不同耳)封於
項(地理志有項城/縣屬汝南也)櫟陽逮(按逮訓及也謂有罪相連及/為櫟陽縣所逮録也故漢史)
(每制獄皆/有逮捕也)抵櫟陽(按服䖍云抵歸也韋昭云抵至也劉/伯莊云抵相慿託也故應劭云項梁)
(曽坐事繫櫟陽獄從蘄獄掾曹/咎取書與司馬欣抵歸已息也)渡浙江(韋昭云浙江在/今錢塘浙音折)
(獄之折晉灼音逝非也葢其流曲折莊/子所謂淛河即其水也淛折聲相近也)扛鼎(説文云横/闗對舉也)
(韋昭云扛/舉也音江)起大澤中(徐氏以為在沛郡/即蘄縣大澤中)先即制人(按謂/先舉)
(兵能制得人後則為人所制故孫卿子/曰制人之與為人制也其相去逺矣)數十百人(此不/定數)
(也自百已下或至八/十九十故云數十百)慴伏(説文云讋失氣/也音之涉反)已下東陽(下/音)
(如字按以兵威伏之曰下胡嫁反彼自歸伏/曰下如字讀他皆放此東陽縣名屬廣陵也)異軍倉頭
特起(晉灼曰殊異其軍為蒼頭謂著青帽如淳云特起/猶言新起也按為蒼頭軍特起陳嬰母不許嬰稱)
(王言天下方亂/未知瞻烏之止)注潘旌人(按潘旌是邑聚之名/後為縣屬臨淮也)黥布蒲
将軍(按布姓英咎繇之後以罪被黥故改姓黥應相者/之言韋昭云蒲姓也是英布與蒲将軍二人共以)
(兵屬項梁也服䖍以為英布/起蒲非也按布初在江湖)居鄛人(晉灼音勦絶之勦/地理志居鄛縣廬)
(江郡音巢是故巢國夏桀所奔/荀悦漢紀云范増阜陵人也)楚南公(徐廣云楚人善/言隂陽者見天)
(文志/也)楚雖三戸(臣瓚與蘇林解同謂楚人怨秦雖三戸/猶足亡秦韋昭以為三户楚三大姓昭)
(屈景也二説皆/非也三户地名)蠭午(凡物交横為午言蠭之起交横屯/聚也故劉向傳注云蠭午雜沓也)
(又鄭𤣥曰一/縱一横為午)注與國黨與(按髙誘注戰國策云/與國同禍福之國也)以市於
齊(按張晏云市貿易也韋昭云市利于齊也故劉氏/亦云市猶要也留田假而不殺欲以要脅田榮也)髙
陵縣(按晉灼云/屬琅琊)至安陽(按傅寛傳云從攻安陽扛里則/安陽與扛里俱在河南顔師古)
(以為今相州安陽按此兵猶未渡河不應即至相州安/陽今檢後魏書地形志云己氏有安陽城隋改己氏為)
(楚丘今宋州楚丘西北四/十里有安陽故城是也)搏牛之蝱不可以破蟣蝨(張/晏)
(云搏音博韋昭云蝱大在外蝨小在内故顔師古言以/手擊牛可以殺其上蝱而不能破其内蝨喻方欲滅秦)
(不可與章邯戰也鄒氏搏音附今案言搏牛之蝱/本不擬破其上之蟣蝨以言志在大不在小也)無鹽
(按地理志東平郡之/縣在今鄆州之東也)飲酒髙會(韋昭曰皆召髙爵者故/曰髙會服䖍云大會是)
(也/)芋菽(芋蹲䲭也菽豆也故臣瓚曰士本食蔬菜以菽/半雜之則芋菽義亦通漢書作半菽徐廣曰芋)
(一作半半五升也王劭/曰半量器名容半升也)而徇私(私謂使其子相齊是徇/其私情崔浩云徇營也)
司馬門(按天子門有兵/欄曰司馬門也)馬服(韋昭云趙奢子括也代號/馬服崔浩云馬服趙官名)
(言服/武事)榆中地(服䖍云金城縣所治蘇林曰在/上郡崔浩云䝉恬樹榆為塞也)與諸侯為
從(此諸侯謂闗東諸侯也可以知然文頴曰闗東為從/闗西為横髙誘曰闗東地形從長蘇秦相六國號為)
(合從闗西地形横長張儀相秦/壊闗東從使與秦合號曰連横)鈇質(公羊傳云加之鈇/質休云要斬之罪)
(崔浩云質斬椹也又郭/注三蒼云質莝椹也)候始成(候軍候官名/始成其名)三户(水經/注云)
(漳水東經三户峽為三户津也淇當為湛案晉八王故/事云王浚伐鄴前至梁湛葢梁湛在鄴西四十里孟康)
(云在鄴西三十里又闞駰十三州志云/鄴北五十里梁期故縣也字有不同)汙水(汙音于郡/國志鄴縣)
(有汙城酈元云汙水出武/安山東南經汙城北入漳)洹水殷虚(按釋例云洹水出/汲郡林慮縣東北)
(至長樂入清水是也汲冢古文云盤庚自奄遷于北冢/曰殷虚南去鄴州三十里是殷虚南舊地名號北冢也)
函谷闗(文穎曰在𢎞農縣衡山嶺今移在穀城顔師古/云今桃林縣南有洪滔澗水即古之函闗按山)
(形如函故/稱函闗)項伯(名纏字伯後/封射陽侯)跽(其紀反/謂長跪)啗(音徒覽反凡/以食餧人則)
(去聲自食/則上聲)紀信(漢書作紀通/通紀成之子)唉(音虚其反皆歎/恨發聲之辭)沐猴而
冠耳果然(言獮猴不任久著冠帶以喻楚/人性躁暴果然言果如人言也)業已講解(服/䖍)
(云解折伏也説文云講和解也漢書作媾解蘇林云媾/和也是講之與媾俱訓和也業事也言雖有疑心然事)
(已和/解也)都廢丘(孟康曰縣名今槐里是也韋昭曰周時/名犬丘懿王所都秦欲廢之故曰廢丘)都
髙奴(按今鄜州/有髙奴城)六(六縣古國/臯陶之後)都臨菑(按髙紀及田儋傳/云臨濟此言臨菑)
(誤/)戲下(戲音羲水名也言下者如許下洛下然也按上/文云項羽入至戲西鴻門沛公還軍霸上是羽)
(初停軍於戲水之下後雖引兵西屠咸陽燒宫室則亦/還戲下今言諸侯罷戲下是各受封邑號令訖自戲下)
(各就國何須假借文字以為旌麾/之下乎顔師古劉伯莊之説皆非)漢王部(按漢書見/作劫字)注
塞翟殷韓(按徐廣韋昭皆數翟塞及殷韓等顔師古不/數三秦謂常山河南韓魏殷顧𦙍意峈同乃)
(以陳餘兵為五未知孰是鄙意按韓王鄭昌拒漢漢使/韓信擊破之則韓兵不下而已破散也韓不在此數五)
(諸侯者塞翟/河南魏殷也)靈壁東(孟康曰故小/縣在彭城南)審食其(食音異按酈/審趙三人同)
(名其音合並同以六國時/衛有司馬食其並慕其名)注一嵗力役三十倍于古者
(按姚氏云古者更卒不過一月踐更五月而休又顔云/五當為三言一嵗之中三月居更三日戍邊總九十三)
(日古者役人嵗不過三日此所謂一/嵗力役三十倍于古也斯説得之)漢王逃(音徒凋反/漢書作跳)
(字/)髙俎(俎亦人之類故夏侯湛新論為機機猶俎也比/太公於牲肉故置之俎上姚察按左氏楚子登)
(巢車以望晉軍杜預為車上櫓也故李氏/云軍中巢櫓又引時人亦謂此為俎也)汜水(按今此/水見名)
(汜水音似張晏云在濟隂亦未全失按古濟水當此截/河而南又東流溢為滎澤然水南曰隂此亦在濟之隂)
(非彼濟隂郡耳/臣瓚之説是)垓下(張揖三蒼注云/垓堤名在沛郡)烏江(按晉初/屬臨淮)檥船
(檥字服應孟晉各以意解耳鄒誕/本作漾船以尚反劉氏亦有此音)中水(按晉書地道記/其中水縣屬河)
(間/)杜衍(按地理志縣在南/陽按表作王翥也)赤泉(南陽有丹水縣疑赤泉/後改按漢書表及後漢)
(改憙音/火志反)吳防(地理志縣名屬/汝南故房子國)湼陽(地理志南/陽縣名)
髙祖本紀第八
姓劉氏(按髙祖劉累之後别食邑於范士會之裔留秦/不反更為劉氏劉氏隨魏徙大梁後居豐今言)
(姓劉氏者是左傳天子建徳因生以賜姓胙之土命之/氏諸侯以字為諡因以為族説者以為天子賜姓命氏)
(諸侯命族族者氏之别名也然則因生賜姓若舜生姚/墟以為姚姓封之於虞即號有虞氏是也若其後子孫)
(更不得賜姓即遂以虞為姓云姓虞氏今此云姓劉氏/亦其義也故姓者所以統繫百代使不别也氏者所以)
(别子孫之所出又系本篇言姓則在上言氏則在下/故五帝本紀云禹姓姒字契姓子氏棄姓姬氏是也)字
季(按漢書名邦字季此單云字亦又可疑按漢髙祖長/兄名伯次名仲不見别名則季亦是名也故項岱云)
(髙祖小字季即位易名邦後因諱/邦不諱季所以季布猶稱姓也)沛小沛(按漢改泗水/為沛郡治相)
(城故以沛/為小沛也)父曰太公(皇甫謐云名執嘉王符云/太上皇名燸與湍同音)母媪(韋/昭)
(云婦人長老之稱皇甫謐云媪葢姓王氏又據春秋握/成圖以為執嘉妻含合始遊洛池生劉季詩含神霧亦)
(云姓氏皆非正史所出葢無可取今近有人云母温氏/貞時打得班固泗水亭長古石碑文其字分明作温字)
(云母温氏貞時與賈膺復徐彦伯魏奉古等執/對反覆深歎古人未聞聊記異見於何取實)注地神
曰媪(按禮樂志云后土富媪張/晏曰坤為母故稱媪是也)見蛟龍於其上(按詩含/神霧云)
(赤龍感女媪劉季興又/廣雅云有鱗曰蛟龍)隆準(應劭曰隆髙也李斐云準/鼻也始皇蜂目長凖葢鼻)
(髙/起)龍顔(應劭云顔顙也爾雅顔額也文穎曰髙祖/感龍而生故其顔貌似龍長頸而髙鼻)貰酒
(鄒誕貰音世與字林聲韻並同又音時夜反廣雅云貰/賖也説文云貰貸也臨淮有貰陽縣漢書功臣表貰陽)
(侯劉纏而此紀作/射陽則貰亦射也)讐數倍(樂産云借讐為售葢古字少/假借耳今亦依字讀葢髙祖)
(大度既貰飲且/讐其數倍價也)折券(周禮小司寇云聴稱責以傅别鄭/司農云傅别券書也康成云傅别)
(謂大字書於札中而别之也然則古用/簡札書故可折至嵗終總棄不責也)咸陽(韋昭云秦/所都武帝)
(更名渭城應劭云今長安也按闗中記云孝公都咸陽/今渭城是在渭北始皇都咸陽今城南大城是也名咸)
(陽者山南曰陽水北亦曰陽其地在渭/水之北又在九嵕諸山之南故曰咸陽)單父人吕公(韋/昭)
(云單父縣名屬山陽崔浩云史失其名但舉姓而言公/又按漢書舊儀云吕公汝南新蔡人又相經云魏人吕)
(公名文字/叔平也)主進(鄭氏云主賦斂禮錢也顔師古曰進者/會禮之財字本作賮聲轉為進宣帝數)
(負進義/與此同)乃紿為謁(韋昭云紿詐也劉氏云紿欺負也何/休云紿疑也謂髙祖素狎易諸吏乃)
(詐為謁謁謂以札書姓名若/今之通刺而兼載錢數也)告歸之田(韋昭云告請歸/乞假也音告語)
(之告故戰國策曰商君告歸延篤以為告歸今之歸/寧也劉伯莊劉師古並音古篤反非號嚳兩音也)如
嘷呼之嘷(按東觀漢記田邑傳云邑年三十歴卿大夫/號歸罷厭事少所嗜欲尋號與嘷同古者當)
(有此語故服氏云如號呼之號音豪今以服䖍雖據田/邑號歸亦恐未得然此告字當音誥誥號聲相近故後)
(誥歸號歸/遂變耳)以竹皮為冠(應劭云一名長冠側竹皮裹以/縱前髙七寸廣三寸如板又蔡)
(邕獨斷云長冠楚制也髙祖以竹皮為之謂之劉/氏冠司馬彪輿服志亦以劉氏冠為雀尾冠也)求盜
(應劭云舊亭卒名弩父陳楚謂之/亭父或云亭部淮泗謂之求盜也)夜徑(舊音經按廣雅/云徑斜過也字)
(林云徑小道也音古定反言酒後放徒夜/徑行澤中不敢由正路且從而求疾也)當徑(音逕鄭/𤣥曰步)
(道曰/徑也)拔劍斬虵(漢舊儀云斬虵劍長七尺又髙祖云吾/以布衣提三尺劍取天下二文不同者)
(崔豹古今注髙祖為亭長理應提三尺劍/耳及貴當别得七尺寶劍故舊儀因言之)分為兩(謂斬/虵分)
(為兩/段也)欲告之(漢書作苦謂欲困苦辱之一/本或作笞説文云笞擊也)注畦畤(按太/康地)
(理志云畤在櫟陽故城内其畤/如畦故曰畦畤畦音戸圭反)注秦自謂水(按秦文公/獲黑龍命)
(為徳水是也按春秋合城圖云水神哭子褒敗宋/均以髙祖斬白虵而神母哭則此母水精皆非也)注至
光武乃改(謂改漢為火徳秦金徳與/兩金及赤帝子之理合也)髙祖覺(包愷劉伯/莊音古孝)
(反/)自負(晉灼云自/恃斬虵事)以厭(一􁒜反又一冉反/廣雅云厭鎮也)秦二世(應劭/云始)
(皇欲以一至萬示不相襲始者一故至子稱二世崔浩/云二世始皇子胡亥又按善文稱隠士云趙髙為二世)
(殺十七兄而立今王則/二世是第十八子也)起蘄(蘄縣名屬沛/音機又音旂)掾主吏(案漢/書蕭)
(曹傅參為獄掾/何為主吏也)劫衆(説文云以力/脅之云劫也)數十百人(漢書作數/百人劉伯)
(莊云言數十人或至百/人則是百人已下也)屠沛(按范曄云尅城多/所誅殺故云屠也)壹敗塗
地(言一朝破敗/使肝腦塗地)注割盧山交(按管子云葛盧之山發而/出金今注引發作交及割)
(皆誤/也)釁鼓(應劭云釁祭也説文云釁血祭也司馬法曰/血于鼙鼔者神戎器也顔師古曰凡殺牲以)
(血祭者皆名為釁臣瓚以為皆無祭事非也又以釁為/塗釁而應劭云釁呼為舋馬融注周禮灼龜之兆與玉)
(之釁㙤相似㙤音/火故反皆非也)旗幟(墨翟云幟帛長丈五廣半幅字/詁云幟標也字林云熊旗五斿)
(為與士卒為期於其下故曰旗也幟/或作識或作志嵇康音試蕭該音熾)胡陵(鄧展曰縣名/屬山陽章帝)
(改曰/胡陸)方與(鄭𤣥曰屬/山陽也)周章(應劭云章/字文陳人)至戲(文穎云在新/豐東二十里)
(戲亭北孟康云水名也又述征記云戲水自驪山馮/公谷北流歴戲亭東入渭按今其水東為戲驛也)而
還(為章邯所破/而還邯音酣)燕趙齊魏皆自立為王(按髙紀二世二/年八月武臣自)
(立為趙王田儋自立為齊王韓廣/自立為燕王魏咎自立為魏王也)泗川監平(如淳云秦/并天下為)
(三十六都置守尉監故此監/平下有守壯則平壯皆名也)走至戚(晉灼曰東海縣也/鄭徳包愷並如字)
(讀李登音/干笠反也)左司馬得(顔師古云得司馬之名非也今以/後云左司馬曹無傷自此以下更)
(不見替易處葢是司馬無/傷得泗川守壯而殺之耳)亢父(舊音㓻劉伯莊包/愷並同音苦浪反)東陽
甯君秦嘉(臣瓚以為二人按下文直云東陽甯君又别/言秦嘉明臣瓚之説為得顔師古以甯是姓)
(君者時人/號曰君耳)在留(韋昭云今彭/城留縣也)從陳别将(謂章邯從陳别/将兵向他處而)
(遣司馬􁆎将領兵士北定楚地故如淳云􁆎章邯司馬/也孔文祥亦曰邯别遣􁆎屠相又一説云從謂追逐之)
(言章邯討逐陳别将而司/馬􁆎别将兵北定楚亦通)屠相(韋昭云/相沛縣)至碭(應劭云碭/屬梁國蘇)
(林音唐/又音宕)蕭西(韋昭云蕭沛之縣名/謂在蕭縣之西也)拔之(按范曄云得/城為拔是也)下
邑(韋昭云縣/名屬梁國)襄城(韋昭云/潁川縣)盱台(韋昭云臨淮/縣音吁夷也)東阿(韋昭/云東)
(郡之/縣名)城陽(按地理志/屬濟隂)濮陽(韋昭云東/郡之縣名)定陶(按地理志濟/隂之縣也)
雍丘(韋昭云故杞國/今陳留之縣)外黄(韋昭云上/陳留縣)宋義(荀悦漢紀云/故楚令尹宋)
(義當别有/所出也)趙歇(蘇林音如字鄭徳音遏絶之遏/徐廣音烏轄反今依字讀之也)吕青(按/表)
(青封信/陽侯也)闗中(韋昭云函谷武闗也又三輔舊事云西以/散闗為界東以函谷為界二闗之中謂之)
(闗/中)奮(韋昭云/憤激也)僄悍(説文云僄疾也悍勇也方言/云僄輕也劉音疋妙反也)猾賊(漢/書)
(作禍/賊也)成陽(在濟隂韋昭云/在潁川非也)扛里(服䖍云縣名如淳云/秦軍所别屯地名也)栗
(韋昭云縣/名屬沛)廣(韋昭云/在山陽)開封(韋昭云/河南縣)白馬(韋昭云/東郡縣)曲遇(徐/廣)
(云在中牟韋昭云志不載司馬/彪郡國志中牟有曲遇聚也)滎陽(韋昭云故衛/地河南縣也)注緱
氏東南(按十三州志云河南緱氏縣以山為/名一云轘轅凡九十二曲是險道也)守齮(音檥/許慎)
(以為側/齧也)黎明(音犂黎猶比也謂比至天明也漢書作/遲音值值待也謂待天明皆言早意也)圍
宛城(按楚漢春秋曰上南攻宛匿旌旗人/銜枚馬束舌雞未鳴圍宛城三匝也)乗城(李奇曰/乗守也)
(韋昭曰/乗登也)殷侯(韋昭曰/在河内)丹水(韋昭曰/在河内)襄侯王陵(按王陵封/安國侯是)
(定天下為丞相時封耳此言襄侯/當如臣瓚解葢初封江夏之襄也)胡陽(韋昭曰/南陽縣)析酈(鄒/誕)
(音錫酈音厯蘇林如淳音擲折屬𢎞農酈屬南陽出地/理志而左傳云折一名白羽顔師古云析今内鄉縣酈)
(今菊/潭縣)武闗(左傳云楚司馬起營所以臨上雒謂晉人曰/将通於少習杜預以為商縣武闗也又太康)
(地理志武闗當冠軍縣/西嶢闗在武闗西也)璽符節(韋昭云天子印稱璽又/獨以玉符發兵符也節)
(使者所擁也説文云符信也漢制以竹長六七分而相/合釋名云節為號令賞罰之節也又節毛上下相重取)
(象竹節又漢官儀云子嬰上始皇璽因/服御之代代傳受號曰漢傳國璽也)或言誅秦王(楚/漢)
(春秋曰樊/噲請殺之)枳道(音只按漢宫殿疏云枳道亭東去霸城/觀四里觀東去灞水百步蘇林云在長)
(安東十/三里也)誹謗(劉伯莊樂彦/同音方未反)棄市(按禮云刑人於市與衆/棄之故今律謂絞刑為)
(棄市/是也)三章(殺人傷/人及盜)抵罪(韋昭云抵當也謂使各當其罪/今桉秦法有三族之刑漢但約)
(法三章耳殺人者死傷人及盜者使之抵罪餘並不論/其辜以言省刑耳則抵訓為至殺人以外唯傷人及盜)
(使至罪/名耳)或説沛公(按楚漢春秋云解先生云遣守函谷/無内項王而張良系家云鯫生説我)
(則鯫生是小/生即解生)亞父(范増也項羽得范増號曰亞父言尊/之亞於父猶管仲謂仲父父並音甫)
(也/)鴻門(按姚察云在新豐古城東未至戲/水道南有斷原南北洞門是也)櫟陽(因𦵏太/上皇改)
(曰萬/年)都六(地理志云六/縣屬六安國)都邾(太康地理志云楚滅邾遷/其人於江南因名縣也)
當陽(韋昭云南/郡縣名)入蝕中(李奇音力孟康音食王劭按説/文作􁀙器名也地形似器故名)
(之音/力也)輒燒絶棧道(按系家是用張良計也棧道閣道也/音士諫反包愷音士板崔浩云險絶)
(之處傍鑿山巖/而施板梁也)引兵圍廢丘(按荀悦漢紀/令樊噲圍之)嶭歐(按表歐/以舍人)
(從為将軍封/廣平侯也)王吸(按表吸以中涓從/為将軍封清陽侯)陽夏(韋昭云縣名/屬淮陽後屬)
(陳夏音/更雅反)漢王跳(如淳曰跳走也晉灼桉劉澤傳跳驅至/長安説文云徒調反通俗文云超通為)
(跳/)滕公(夏侯嬰為滕令/故曰滕公也)白馬津(即黎陽津也南/界東郡白馬縣)燕郭西
(故南燕國也在/東郡秦以為縣)負約(負音/佩也)卿子冠軍(韋昭云宋義之號/如淳曰卿者大夫)
(之尊子男之爵冠軍人之/首也尊宋義故加此號)王諸将善地(謂章/邯等)徙逐故主
(謂田市趙歇/韓廣之屬)乃捫足(捫摸也中匈而捫足者葢以矢初/中痛悶不知所在故爾或者中匈)
(而捫足權以安/士卒之心也)行軍病甚(按三輔故事曰楚漢相拒於/京索間六年身被大創十二)
(矢石通中過/者有四也)梟故塞王欣(梟懸首於木也欣自剄於汜/水上令梟之於櫟陽者以舊)
(都故梟以/示之也)鴻溝(應劭云在滎陽東南三十里葢引河東/南入淮泗也張華云一渠東南流經浚)
(儀是始皇所鑿引河灌大梁謂之洪溝一渠東經陽武/南為官渡水經云中牟臺下臨淮水是為官渡水也)
楚歌(應劭云今雞鳴歌也顔遊秦云楚歌猶吳謳也/按髙祖令戚夫人楚舞自為楚歌楚之歌也)心
善家令言(顔氏按荀悦云故雖天子必有尊也無父猶/設三老况其存乎家令之言過矣晉劉寶云)
(善其發悟己心因/得尊崇父號也)田肯(漢紀及漢書作宵劉/顯云相傳作肯也)形勝(韋昭/云地)
(形險固故/能勝人也)縣隔千里(服䖍云謂函谷闗去長安千里為/縣隔按文以河山險阻形勝其勢)
(如隔千/里也)秦得百二(蘇林曰百二百中之二二十萬人也/虞喜云百二者得百之二言諸侯持)
(㦸百萬秦地險固一倍於天下故云得百二馬言倍之/也葢言秦兵當二百萬也齊得十二亦如之故為東西)
(秦言勢相敵但立文相避故云十二言餘諸侯/十萬齊地形號亦倍於他國當二十萬人也)勃海(崔/浩)
(云勃旁跌也旁跌出者横在濟/北故齊都賦云海旁云勃也)千里之外(以言齊境濶/不啻千里故)
(云之/外也)為荆王(乃王吳地在淮東也姚察按虞喜云總言/吳别言荆者以山命國也今西南有荆山)
(在陽羨界賈封吳地而號荆王指取/此義太康地理志陽羨縣本名荆溪)徙太原(信初都/陽翟也)徙
治長安(按漢儀注髙祖六年更名咸陽曰長安三輔舊/事渭城本咸陽也髙帝為新城七年屬長安也)
東闕北闕(東闕名蒼龍北闕名𤣥武無西南二闕者葢/蕭何以厭勝之法故不立也説文云闕門觀)
(也髙三十丈秦家舊處皆在渭/北立東闕北闕葢取其便也)太上皇(按蔡邕云不言/帝非天子也又)
(按本紀秦始皇追尊莊襄王為太上皇已有故事矣葢/太上者無上也皇者徳大於帝欲尊其父故號曰太上)
(皇/也)會缻(上音鱠下音文偽反地名/也漢書作缶音作保非也)當城(代之縣/名也)楚隠王
(系家作幽王名/檡負芻之兄)魏安釐王(史闕名昭王之/子王假之祖也)齊緡王(名地/宣王)
(子王/建祖)趙悼襄王(名偃孝成王丹之/子幽王遷之父也)小人以僿(鄭音先代/反鄒本作)
(薄音扶各反一作僿而徐廣云一作薄是本互不同也/然此語本出子思子見今禮表記作薄故鄭𤣥注云文)
(尊卑之差也薄茍習文法不悃誠也徐又音隠云/僿音先志反僿塞聲相近故也葢僿猶薄之義也)
吕太后本紀第九
吕太后(諱雉字/娥姁也)戚姬(如淳音怡非也茂陵書曰姬内官/是矣然官號及婦人通稱姬者周)
(之姓所以左傳稱伯姬叔姬以言天子之宗女貴於他/姓故遂以姬為婦人美號故詩曰雖有姬姜不棄顦顇)
(是/也)幾代(上其紀反/又音祈也)吕台(鄭氏鄒誕並音/怡蘇林音胎)大臣(張良説/孫通等)留
侯策(令太子卑詞安/車以迎四皓也)令武(令音/齡)異母(母曰曹/姬也)永巷(永巷/别宫)
(名有長巷/故名之也)掖庭(按韋昭云以為在掖/門内故謂之掖庭也)泛(音捧/泛也)注主孟啗
我之比(啗音徒濫反按主是謂里克安即優施之語事/見國語孟者且也言且啗我物我教汝婦事夫)
(之道比即夫人稱主/之意耳比音必二反)五年六年城就(按漢宫闕疏四年/築東而五年築北)
(面漢舊儀城方六十三里經緯各十/二里三輔舊事云城形似北斗也)啑血(鄒音使接反/又云或作喢)
(作丁/牒反)辟陽侯(按韋昭云信/都之縣名)子山為襄城侯(按下文更名/義又改名𢎞)
(農漢書襄城侯唯云名𢎞葢/史省文耳按志襄城屬潁川)軹侯(按韋昭云河内/有軹縣音紙也)吕他
(音/陁)俞侯(音/輸)贅其侯(按表作/臨淮也)比殺三趙王(比音如字比猶/頻也趙隠王如)
(意趙幽王友趙王/恢是三趙王也)猶與(猶鄒音以獸反與音預又作豫/崔浩云猶猿也卬鼻長尾性多)
(疑又説文云猶獸名多疑故比之也按狐性亦多疑度/水而聴水聲故云狐疑也今解者又引老子與兮若冬)
(涉川猶兮若畏四鄰以為猶與是常語且猿狐聴而云/若冬涉川則與是狐類不疑猶兮若畏四鄰則猶定是)
(獸自不保同類/故云畏四鄰也)朱虚(音墟琅/琊縣也)東牟(韋昭云/東萊縣)隆慮(音林盧/二音避)
(殤帝諱/改也)劉氏所立九王(吳楚濟北淮南琅耶代常山王/朝淮陽王武濟川王大是九也)
吕氏所立三王(梁王産趙王/禄燕王通也)吕􁂆(韋昭云吕后女弟/樊噲妻封臨光侯)今
無處矣(顔師古以為言見/誅滅無處所也)襄平侯通(張晏云紀信子又/晉灼云信被楚燒)
(死不見有後按功臣表襄平侯紀通文成以将/軍定三秦死事子侯則通非信子張説誤矣)訟言誅
之(按韋昭云以訟為公徐廣又云一作公葢/公為得然公言猶明言也又解者誦説也)
　
　
　
　史記索隠卷三
