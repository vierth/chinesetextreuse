史記索隠卷十七
　　　　　　　　　　　　唐　司馬貞　撰
伯夷列傳第一(列傳者謂叙列人臣事跡/令可傳於後世故曰列傳)
詩書雖缺(按孔子系家稱古詩三千餘篇孔子刪三百/五篇為詩今亡五篇又書緯稱孔子求得黄)
(帝𤣥孫帝魁之書迄秦穆公凡三千三百三十篇乃刪/以一百篇為尚書十八篇為中候今百篇之内見亡四)
(十二篇是詩書/又有缺亡也)然虞夏之文可知也(按尚書有堯典舜/典大禹謨備言虞)
(夏禪讓之事故云/虞夏之文可知也)天下重器(言天位者是王者之重器/故莊子云天下大器是也)
(則大器亦/重器也)説曰堯讓天下(按説者謂諸子雜記也然堯/讓於許由及夏時卞隨務光)
(等殷湯讓之天下竝不受/而逃事具莊周讓王篇)太史公曰余登箕山(葢楊惲/東方朔)
(見其文稱余而/加太史公曰也)余以所聞由務光(謂太史公所聞莊周/所説許由務光等)
義至髙(謂堯讓天下於許由由遂逃箕山冼耳於潁水/卞隨自投於桐水務光負石自沉於廬水是義)
(至髙/也)文辭不少概見何哉(按槪是梗槪概謂略也葢以/見由光義至高而詩書之文)
(辭遂不少梗概載見何以如此哉/是太史公疑説者之言或非實也)余悲伯夷之意(謂悲/其兄)
(弟相讓又義不/食周粟而餓死)睹軼詩可異焉(上睹音覩軮音逸謂見/逸詩之文即下采薇之)
(詩是也不編入三百篇故云逸詩也可異焉者按論語/云求仁得仁又何怨乎今其詩云我安適歸矣于嗟徂)
(兮命之衰矣是怨/詞故云可異焉)其傳曰伯夷叔齊孤竹君之二子(按/其)
(傳葢韓詩外傳及吕氏春秋也其傳云孤竹君是殷湯/三月丙寅日所封相傳至夷齊之父名初字子朝伯夷)
(名允字公信叔齊名致字公逹解者云夷齊諡也伯仲/又其少長之字按地理志孤竹城在遼西令支縣應劭)
(云伯夷之國也其/君姓墨胎氏者也)盍徃歸焉(劉氏云盍者疑辭葢/謂其年老歸就西伯)采薇
(薇蕨也爾雅/云蕨鱉也)登彼西山(按西山即/首陽山也)以暴易暴兮(謂以武/王之暴)
(臣易殷紂之暴主/而不自知其非矣)神農虞夏忽焉沒兮(言羲農虞夏敦/樸禪讓之道超)
(忽久矣終沒矣今逄此君/臣爭奪故我安適歸矣)于嗟徂兮命之衰矣(于嗟嗟/嘆之辭)
(也徂者徃也死也言今餓死亦是運命/衰薄不遇大道之時至幽憂而餓死)由此觀之怨耶
非耶(太史公言已觀此詩之情夷齊之行/似是有所怨耶又疑其云非是怨耶)可謂善人者
耶抑非也(又叙論云若夷齊之行如此可謂/善人者耶又非善人者耶亦疑也)糟糠不厭
(厭者飫也謂不厭不飽也糟糠貧者之所飡也故曰糟/糠之妻是也然顔子簞食瓢飲亦未見糟糠之文也)
盜蹠日殺不辜(蹠及注作跖竝音之石反按盜蹠/栁下惠之弟亦見莊子為篇名)肝人
之肉(劉氏云謂取人肉為生肝非也按莊子/云跖方休卒太山之陽膾人肝而餔之)暴戾恣雎
(暴戾謂兇暴而惡戾也鄒誕恣音資睢音于餘反劉/氏恣音如字雎音休季反恣睢謂恣行為睢盱惡也)注
直𢎞農(直音如字直者當/也亦音值者非也)潼鄉(潼音同按潼水名因為/鄉今之潼津闗是亦為)
(縣/也)是遵何徳哉(言盜蹠無道横行天下竟以夀終/是其人又遵行何徳而致此哉)尤大
彰較者也(按較明也言伯夷有徳而餓死盜蹠暴戾而/夀終是賢不遇而惡道長尤大著明之證也)
犯忌諱而身逸樂(謂若魯桓楚靈晉/獻齊襄之比皆是)或擇地而蹈之(謂/不)
(仕暗君不飲盜泉裹足髙山/之頂竄跡滄海之濱是也)時然後言(按論語夫子/時然後言)行
不由徑(按論語澹臺/滅明之行也)非公正不發憤而遇災禍者(謂人/臣之)
(節非公正之事不感激發憤或出忠言或致身命而卒/遇禍災者不可勝數謂龍逄比干屈平伍胥之屬是也)
余甚惑焉豈所謂天道非耶是耶(太史公惑於不軌逸/樂公正而遇災害為)
(天道之非而又是耶深惑之也蓋天道𤣥逺聰聽暫遺/或窮通數會不由行事所以行善未必福行惡未必禍)
(故先逹皆/猶昧之也)舉世混濁清士乃見(老子曰國家昏亂始有/忠臣是舉代混濁則士)
(之清潔者乃彰見故上文嵗寒然後/知松栢之後彫先為此言張本也)豈以其重若彼其
輕若此哉(按謂伯夷讓徳之重若彼而采薇餓死之輕/若此故又一解云操行不軌富厚累代是見)
(重若彼公正發憤而遇/禍災是其輕若此也)君子疾沒世而名不稱焉(自此/已下)
(雖論伯夷得夫子而名彰顔回附驥尾而行著葢亦欲/微見已之著撰不已亦是疾沒世而名不稱焉故引賈)
(子貪夫徇財烈士徇名是也又引同明相照同類相求/雲従龍風從虎者言總各以類相求故太史公言亦是)
(操行廉直而不用於代卒陷非罪/與伯夷相類故寄此而發論也)賈子曰(賈子賈誼也/誼作鵩鳥賦)
(云然故太史公引/之而稱賈子也)夸者死權(言貪權勢以矜夸者至/死不休故云死權也)衆
庶馮生(馮者恃也音凭言衆庶之情葢恃矜其生/也鄒誕本作每生毎者冒也即冒貪之義)同明
相照(已下竝易/繫辭文也)聖人作而萬物覩(按文引此句者謂聖/人起而居位則萬物)
(之情皆得覩見故以今日又/得著書言世情之輕重也)附驥之尾(按蒼蝇附驥尾/而致千里以譬)
(顔回因孔子/而名彰也)
管晏列傳第二
潁上人(按潁水名按地理志潁水出陽城/志有潁陽臨潁縣今亦有潁上縣)嘗欺鮑叔(按/吕)
(氏春秋管仲與鮑叔同賈南陽及分財而管仲嘗/欺鮑叔多自取鮑叔知其有母而貧不以為貪也)子孫
世禄於齊十餘世(按世本云莊仲産敬仲夷吾夷吾産/武子鳴鳴産桓子啓方啓方産成子)
(豫豫産莊子盧盧産悼子其夷夷産襄/子武武産景子能渉渉産帶凡九代也)故其稱曰(是夷/吾著)
(書所稱管子者其書/有此言故畧舉其要)貴輕重(輕重謂錢也今/管子有輕重篇)桓實怒少
姬(按謂怒蕩舟之姬而/未絶蔡人嫁之是也)曹沬(音昧亦音末/左傳作曹劌)故曰知與之
為取(老子曰將欲取之必固與/之是知此為政之所寳也)晏平仲(名嬰平諡仲字/父桓子名弱也)
事齊靈公莊公景公(按世家及系本靈公名環/莊公名光景公名杵臼也)信於知
己(信讀曰申古周禮皆然也申於/知己謂以彼知我而我志獲伸)牧民山高乘馬輕重
九府(皆管氏所著書篇名也按九府葢錢之府藏其書/論鑄錢之輕重故云輕重九府餘如别録之説也)
及晏子春秋(按嬰所著書名晏子春秋今其書/有七十篇故下云其書世多有也)伏莊公
尸(按左傳崔杼殺莊公晏嬰入枕莊公股/而哭之成禮而岀崔杼欲殺之是也)余雖為之執
鞭所忻慕焉(此太史公之所羨慕仰企平仲之行假令/晏生在世己雖與為之僕𨽻執鞭亦所忻)
(慕是其好善之至也賢哉良/史可以示人臣之炯戒也)
老子韓非列傳第三(二人教迹全乖不宜同傳先賢已/有成説今則不可依循宜令老子)
(尹喜莊周同為傳其/韓非可居商君傳末)
楚苦縣(按地理志苦縣屬陳國者誤也苦縣本屬陳春/秋時楚滅陳而苦又屬楚故云楚苦縣至髙帝)
(十一年立淮陽國陳縣苦縣皆屬焉裴氏所引不明見/苦縣在陳縣下因云苦屬陳今撿地理志苦實屬淮陽)
(郡苦/音怙)名耳字聃(按許慎云聃耳曼也故名耳字聃有本/字伯陽非正也然老子號伯陽父此傳)
(不稱/也)姓李氏(按葛𤣥曰李氏女所生因母姓/也又云生而指李樹因為姓焉)守藏室史
(按藏室史周藏書室之史也又張蒼傳老子/為柱下史葢即藏室之柱下因以為官名)將問禮於
老子(大戴記/亦云然)且君子得其人則駕不得其人則蓬累而
行(劉氏云蓬累猶扶持也累音六水反説者云頭戴物/兩手扶之而行謂之蓬累也按蓬者葢也累者隨也)
(以言若得明君則駕車服冕不/遭時則自覆葢相攜隨而去耳)良賈深藏若虚君子盛
徳容貌若愚(良賈謂善貨賣之人賈音古深藏謂隠其/寳貨不令人見故云若虚而君子之人身)
(有盛徳其容貌謙退有若愚魯之人然嵇康高士傳亦/載此語文則小異云良賈深藏外形若虚君子盛徳容)
(貌若不/足也)去至闗(李尤函谷闗銘云尹喜要老子留作二/篇而崔浩以尹喜又為散關令是也)
始秦與周合五百嵗而離(按周秦二本紀竝云始周與/秦國合而别别五百載又合)
(合七十嵗而霸王者出然與此傳離/合反正尋其意義亦竝不相違也)注列仙傳(是劉向/所記也)
注物色而迹之(按謂視其氣物有異色而尋迹之又按/列仙傳老子西遊闗令尹喜望其紫氣)
(浮闕而老子果/乗青牛而過)葢老子百六十有餘嵗(此前古好事者/據外傳以老子)
(生年至孔子時故百六十嵗或言二百餘嵗/者即以周太史儋為老子故二百餘嵗也)李耳無為
自化清淨自正(此太史公因行事於當篇之末結以此/言亦是贊也按老子曰我無為而民自)
(化我好靜而民自正此是昔人所評/老聃之徳故太史於此引以記之)宗子注(音/鑄)𤣥孫假
(音古/雅反)絀儒學(按絀音黜黜/退而俊之)莊子者䝉人(地理志䝉縣屬/梁國劉向别録)
(云宋之/䝉人也)大抵率寓言也(大抵猶言大略也其書十餘萬/言率皆立主客使之相對語故)
(云偶言又音寓寓寄也故别録云作人姓名/使相與言是寄辭於其人故莊子有寓言篇)胠篋(上音/袪胠)
(篋猶言開篋也胠/亦音去篋去劫反)詆訿孔子(詆訐也詆音邸訿音/紫謂詆毁孔子也)畏累
虚亢桑子(按莊子畏虚篇名也即老聃弟子畏累鄒氏/音畏於鬼反累音壘劉氏音上烏罪反下路)
(罪反郭象云今東萊也亢音庚亢桑子㠪/劭本作庚桑司馬彪云庚桑楚人姓名也)洸洋(音汪羊/二音又)
(音晃養亦有/本作瀁字)孤豚(孤者小也特也願/為小豚不可得也)無汙我(汙音烏/故反)汙
瀆(音烏讀二音汙凟/潢汗之小渠瀆也)子亟去(音棘亟/猶急也)申不害者京人(申/子)
(名不害按别録云/今河南京縣是也)學術(按術即刑名/之法術也)無侵韓者(㠪劭按/紀年云)
(韓昭侯之世兵寇/屢交異乎此言矣)注中書六篇(按今人間有上下二篇/又有中書六篇其篇中)
(之言皆含上下二篇是書/已備過於太史公所記)韓非(著書三十餘篇/號曰韓子也)其大歸
本於黄老(按劉氏云黄老之法不尚繁華清簡無為君/臣自正韓非之論詆駁浮淫法制無私而名)
(實相稱故曰歸於黄老斯未為得其本旨今按韓/子書有解老喻老二篇是大抵亦崇黄老之學耳)數以
書諫韓王(韓王/安也)所養非所用(言非疾時君以禄養其臣/者乃皆安禄養交之臣非)
(勇悍忠鯁及折/衝禦侮之人也)所用非所養(又言人主今臨事任用竝/非常所禄賞之士故難可)
(盡其/死力)悲廉直不容於邪枉之臣(又悲姦邪諂諛之/臣不容廉直之士)作孤
憤五蠧内外儲説林説難(此皆所著書篇名也孤憤憤/孤直不容於時也五蠧蠧政)
(之事有五也内外儲按韓子有内儲外儲篇内儲言明/君執術以制臣下制之在己故曰内也外儲言明君觀)
(聽臣下之言行以斷其實賞罰在彼故曰外也儲畜二/事所謂明君也説林説難者廣説諸事其多若林故曰)
(説林也今韓子有説林上下二篇難者説前人/行事與已不同而詰難之故其書有説難篇)説難曰
(説音税難音奴干反言遊説之道為難故曰説難其書/詞甚高故特載之然此篇亦與韓子微異煩省小大不)
(同劉伯莊亦申其意粗釋/其微文幽旨有劉説也)又非吾敢横失能盡之難也
(按韓子横失作横佚劉氏云吾之所言無横無/失陳辭發䇿能盡説情此雖是難尚非難也)在知所
説之心可以吾意當之(劉氏云開説之難正在於此也/按所説之心者謂人君之心也)
(言以人臣疎末射尊重之意貴賤隔絶旨趣難知自非/高識莫近幾會故曰説之難也乃須審明人主之意必)
(以我説合其情/故云吾説當也)所説出於為名高者(按謂所説之主中/心本出欲立髙名)
(者也故劉氏云稽古/羲黄祖述堯舜是也)而説之以厚利(謂人主欲立高名/説臣乃陳厚利是)
(其見下節也既不㑹高情/故遇卑賤必被逺斥矣)所説出於厚利者也(亦謂所/説之君)
(出意本規厚利而説臣乃陳名高之節則是説者無心/逺於我之事情必不見收用也故劉氏云若秦孝公志)
(干強國而商鞅説以/帝王故怒而不用)所説實為厚利(按韓子實/字作隂)而顯為
名髙(按顯者陽也謂其君實為厚/利而佯作欲為名髙之節也)説之以厚利則隂用
其言而顯棄其身(謂若下文云鄭武公隂欲伐胡而闗/其思極論深計雖知説當終遭戮是)
(也/)周澤未渥(按謂人臣事上其道未合至周之恩未沾/渥於下而輒吐誠極言其説有功則其徳)
(亦亡亡無也韓子作則見忘然見忘勝於徳亡也又若/説不行而有敗則疑如是者身危是恩意未深輒評時)
(政不為所信更致嫌疑若下文所云鄰/父以牆壞有盜却為見疑即其類也)乃自以為也(謂/人)
(主明有所出事乃自為功而説/者與知是則以為間故身危也)強之以其所必不為(劉/氏)
(云若項羽必欲衣錦東歸而説者/強述闗中違旨忤情自招誅滅也)止之以其所不能已
者身危(劉氏云若漢景帝决廢栗太子而周亞夫/強欲止之竟不從其言後遂下獄是也)則以
為粥權(按韓非子粥權作賣重謂薦細微之人/言堪大用則疑其挾詐而賣我之權也)徑省其
辭則不知而屈之(按謂人主意在文華而説者但徑捷/省略其辭則以説者為無知而見屈)
(辱/也)汎濫博文則多而久之(按謂人主志在簡要而説者/務於浮辭汎濫博渉文華則)
(君上嫌其多迂誕/文而無當者也)知飾所説之則敬(按所説謂所説之/主也飾其敬者説)
(士當知人主之所敬/而時以言辭文飾之)而滅其醜(醜謂人主若有所避諱/而醜之遊談者當㓕其)
(事端而/不言)無以其敵怒之(按謂人主自勇其斷説士無已/意而攻間之是以卑下之謀自)
(敵於上以/致譴怒也)無以其難概之(按概猶格也劉氏云秦昭王/决欲攻趙白起苦説其難遂)
(已之心拒格君上/故致杜郵之僇也)有與同失者則明飾其無失也(按上/文言)
(人主規事譽人與某人同事同行今説者之詞不得傷/於同事同行之人仍可文飾其類也又若人主與同失)
(者而説者則可以/明飾其無失也)大忠無所拂辭(拂音佛言大忠在匡/君於善君初不從則)
(且退止待君之悦而又/幾諫即不拂牾於君也)悟言無所擊排(謂大忠説諫之/辭本欲歸於安)
(人興化而無别有所撃射/排擯按韓子作撃摩也)知盡之難也(謂人臣盡知事/上之道難也按)
(徐廣曰知一作得難一作辭/今按韓子作得盡之辭也)得曠日彌久(謂君臣道合/曠日已久是)
(誠著於/君也)周澤既渥(謂君之渥澤周浹於臣/魚水相須鹽梅相和也)則非能仕之
所設(按韓子作非能/士之所恥也)則幾矣(按幾庶也謂庶/幾於善諫説也)申子卑卑
(劉氏云卑卑自/勉勵之意也)極慘礉(上七感反下胡革反按謂/用法慘急而鞠礉深刻也)
司馬穰苴列傳第四
晉伐阿甄(按阿甄皆齊邑晉太康地記曰阿即/東阿也地理志云甄城縣屬齊河也)乃薦田
穰苴(按穰苴名田氏之族為/大司馬故曰司馬穰苴)以為將軍(謂命之為將以/將軍也將者音)
(即匠反遂以將軍為官名故吳子曰十/萬之師無將軍則亂六國時有其官)旦日日中(按旦/日謂)
(明日日中時期/會於軍門也)立表下漏(按立表謂立木為表以視日/景下漏謂下漏水知刻數也)
援枹(上音袁/下音孚)仆表决漏(仆音赴按仆者卧其表也决漏/謂决去壺中漏水以賈失期過)
(日中/故也)乃斬其僕車之左駙馬之左驂(按謂斬其使者之/僕及車之左駙駙)
(當作軵竝音附謂車循外立木丞重較之/材又斬其馬之左驂以御者在左故也)田乞田豹(田/乞)
(田僖子也豹/亦僖子之族)常曾孫田和因自立為齊威王(按此文誤/也當云田)
(和自立至其孫因為齊威王故世家云/田和自立號太公其孫因齊號為威王)亦少褒矣(按謂/司馬)
(法説行兵揖讓有三代之法而齊區區/小國又當戰國之時故云亦少褒矣)
孫子吳起列傳第五
隊長(上音徒對反/下音竹兩反)趣使使(上音促趣謂急/也下音色吏反)注越絶(按越/絶書)
(云是子貢所著恐非也其書多記/吳越亡後土地多是後人所録也)孫臏與龎涓(上臏音/類忍反)
(下龎音皮江/反涓古𤣥反)君弟重射(弟但也重射/謂好射也)及臨質(按質猶對/也將欲對)
(射之時也一云/質謂棚非也)夫解雜亂紛糺者(按謂事之雜亂/紛糺撃挐也)不控
捲(按謂解雜亂紛糺者當善以手解之不可控/捲而撃之捲即拳也劉氏云控綜捲縮非也)救鬭者
不搏撠(博㦸二音按謂救鬬者當善撝解之無以手/助相摶撠則其怒益熾矣按撠以手㦸刺人)批
亢𢷬虚(批音白結反亢苦浪反按批者相排批也音白/滅反亢者敵人相拒也擣者撃也衝也虚者空)
(也按謂前人相亢必須批之彼兵若虚則衝擣之/欲令撃梁之虚也此當是古語故孫子以言之也)形格
勢禁(謂若避其相亢撃擣彼虚則是事形/相格而勢自禁則彼自為解兵也)是我一舉解
趙之圍(謂齊今引兵據大梁之衝是其/方虚之時是一舉釋趙而斃魏)蹶上將(蹷即音/巨月反)
(劉氏蹶/猶斃也)與齊戰於桂陵後十三嵗(王劭紀年云梁惠王/十七年齊田忌敗梁)
(於桂陵至二十七年十二月齊田/朌敗梁於馬陵計相去無十三嵗)遂成豎子之名(豎子/謂孫)
(臏/)李克曰起貪而好色(按王劭云此李克云吳起貪下/文云魏文侯知起廉盡能得士)
(心又公叔之僕稱起為人節廉豈前貪而後廉何言之/相反也今按李克言起貪者起本家累千金破産求仕)
(非貪也葢言貪者是貪榮名耳故母死不赴殺妻將魯/是也或者起未委質於魏猶有貪迹及其見用則盡廉)
(能亦何異乎陳/平之為人也)為吮之(鄒氏音戈軟/反又才軟反)左孟門(劉氏按紂/都朝歌今)
(孟山在其西今言左/則東邊别有孟門)相田文(按吕氏春/秋作商文)公叔為相(韓之/公族)
并中悼王(楚系家悼/王名疑也)太子立(肅王/臧也)
伍子胥列傳第六
伍舉(按舉直諫見/左氏楚世家)太傅費無忌(按左傳作/費無極)守城父(本陳/邑楚)
(伐陳而有之地理/志潁川有城父縣)奮陽(城父司馬/之姓名也)忍訽(鄒氏云一作詬/罵也音逅劉氏)
(音火/候反)伍胥貫弓(劉氏音貫為彎又音/古患反貫謂滿張弓)華氏之亂(左氏宋/大夫華)
(登欲殺元公事魯/昭公二十一年也)昭闗(其闗在江西乃/吳楚之境也)注張勃曰(按張/勃晉)
(人吳鴻臚嚴之子也作/吳録裴氏注引之是也)注溧陽縣(音栗溧/水名也)鍾離居巢(二/邑)
(楚縣也按鍾離縣在六安古鍾離子之國系本謂之終/犂嬴姓之國居巢國也桀奔南巢其國葢逺尚書序巢)
(伯來朝葢因居之/於淮南楚地也)專諸(左傳謂之/専設諸)郄宛伯州犁(按州犁/伯宗子)
(也郄宛州犁子伯噽郄宛/子喜音噽伯氏别姓郄)二公子將兵(公子燭庸/及葢餘也)取六
與潛(六古國也臯陶之後/所封潛縣有天柱山)公子囊瓦(按左氏楚公子貞/字子襄其孫名瓦)
(字子常此言公子/又兼稱囊瓦葢誤)於豫章(杜預云昔豫章在江北/葢分後徙之於江南也)夫概
(古賚/反)子常敗走奔鄭(公孫/瓦也)走鄖(奏雲二音走/向也鄖國名)至郢(郢楚/都也)
(音以正反又/一音以井反)日草途逺故倒行而逆施之(按倒音丁老/反施音如字)
(子胥言志在復讐常恐且死不遂本心今幸而報豈論/理乎譬如人行前途尚逺而日勢已草其在顛倒疾行)
(逆理施事何得/責吾順理乎)六月敗吳兵於稷(按左傳作稷丘杜預/云稷丘地名在郊外)
取番(音普寒反又音/婆葢鄱陽也)徙于鄀(音若鄀楚/地今闕)病創(音/瘡)夫湫(音/椒)
(又如/字)大夫種(劉氏云大夫姓種名非也按今吳南/有文種埭則種姓文為大夫官也)專復
(皮逼/反)而抉吾眼(烏穴反抉/亦决也)橐臯(音拓臯二音杜預云地/名在淮南逡遒縣東南)
白公厲劎人問曰(按左氏人即子西之子/平也白公弟王孫燕)子綦(左傳作/子期也)
吳王太子(左傳太/子名友)昭夫人之宫(昭王夫人即惠/王母越女也)如高府
(杜預云楚/之别府也)石乞從者屈固(按徐廣云一作惠王從者屈/固葢此本為得而左傳云石)
(乞尹門圉公陽穴宫負王以如昭/夫人之宫則公陽是王從者矣)窘於江上(音隶/殞反)
　
　
　
　
　
　
　
　
　
　
　
　
　
　
　
　史記索隠卷十七
