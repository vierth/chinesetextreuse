
魏豹彭越列傳第三十　史記九十
魏豹傳第三　(漢書第/三十二)　彭越傳第四　(漢書第/五十四)
魏豹者故魏諸公子也其兄魏咎故魏時封為寗陵君
秦滅魏遷咎為家庶人陳勝之起王也咎往從之陳王
勝使魏人周市徇魏地魏地已下欲相與立周市為魏
王周市曰天下昬亂忠臣乃見今天下共畔秦其義誼
必立魏王後乃可齊趙使車各五十乘立周市為魏王
市辭不受迎魏咎於陳五反陳王乃遣立咎為魏王章
邯已破陳王乃進兵擊魏王於臨濟魏王乃使周市出
請救於齊楚齊楚遣項它田巴將兵隨市救魏章邯遂
擊破殺周市等軍圍臨濟咎為其民約降約降定咎自
燒殺魏豹亡走楚楚懷王予魏豹數千人復徇魏地項
羽已破秦兵降章邯豹下魏二十餘城立豹為魏王豹
引精兵從項羽入闗漢元年項羽封諸侯欲有梁地乃
徙魏王豹於河東都平陽為西魏王漢王還定三秦渡
臨晉魏王豹以國屬焉遂從擊楚於彭城漢王敗還至
滎陽豹請歸視親病至國即則絶河津畔漢漢王聞魏
豹反方東憂楚未及擊謂酈生曰緩頰往説魏豹能下
之吾以萬户封若酈生往説豹豹謝曰人生一世間如
白駒過隙耳今漢王慢嫚而侮人罵詈諸侯羣臣如罵
奴耳非有上下禮節也吾不忍復見也於是漢王遣韓
信擊豹遂虜豹之於河東傳豹詣滎陽以豹國其地為
河東太原上黨郡漢王令豹守滎陽楚圍之急周苛曰
及國之王難與共守遂殺魏豹
彭越者字仲昌邑人也字仲常漁鉅野澤中為羣盜陳
勝項梁之起少年或謂越曰諸豪傑相立畔秦仲可以
來亦效之彭越曰兩龍方鬭且待之居嵗餘澤間少年
相聚百餘人往從彭越曰請仲為長越謝曰臣不願與
諸君也少年彊請乃許與期旦日日出時㑹後期㑹者
斬旦日日出十餘人後後者至日中於是越謝曰臣老
諸君彊以為長今期而多後不可盡誅誅最後者一人
令校長斬之皆笑曰何至是請後不敢於是越乃引一
人斬之設壇祭乃令徒屬徒屬皆大驚畏越莫不敢仰
視乃行略地收諸侯散卒得千餘人沛公之從碭北擊
昌邑彭越助之昌邑未下沛公引兵西彭越亦將其衆
居鉅野澤中收魏敗散卒項籍入闗王諸侯還歸彭越
衆萬餘人毋無所屬漢元年秋齊王田滎畔叛項王漢
乃使人賜彭越將軍印使下濟隂以擊楚楚命令蕭公
角將兵擊越越大破楚軍漢王二年春與魏王豹及諸
侯東擊楚彭越將其兵三萬餘人歸漢於外黄漢王曰
彭將軍收魏地得十餘城欲急立魏後今西魏王豹亦
魏王咎從弟也真魏後也乃拜彭越為魏相國擅將其
兵略定梁地漢王之敗彭城解而西也彭越皆復亡其
所下城獨將其兵北居河上漢王三年彭越常往來為
漢游兵擊楚絶其後糧於梁地漢四年冬項王與漢王
相距滎陽彭越攻下雎陽外黄十七城項王聞之乃使
曹咎守城成臯自東收彭越所下城邑皆復為楚越將
其兵北走穀城漢五年秋項王之南走陽夏彭越復下
昌邑旁二十餘城得穀粟十餘萬斛以給漢王食漢王
敗使使召彭越并力擊楚越曰魏地初定尚畏楚未可
去漢王追楚為項籍所敗固陵乃謂留侯曰諸侯兵不
從為之奈何留侯曰齊王信之立非君王之意信亦不
自堅彭越本定梁地功多始君王以魏豹故拜彭越為
魏相國今豹死亡毋後且越亦欲王而君王不蚤定與
此兩國約即勝楚今取雎陽以北至穀城皆許以王彭
相國越從陳以東傅海又言所以與許齊王韓信語在
髙紀齊王信家在楚此其意欲復得故邑君王能出捐
此地許二人二人今可致即不能事未可知也於是漢
王乃發使使彭越如留侯策使者至彭越乃悉引兵㑹
垓陔下遂破楚五年項籍已死春立彭越為梁王都定
陶六年朝陳九年十年皆來朝長安十年秋陳豨反代
地髙帝自往擊之至邯鄲徵兵梁王梁王稱病使使將
將兵詣邯鄲髙帝怒使人讓梁王梁王恐欲自往謝其
將扈輒曰王始不往見讓而往往則即為禽矣不如遂
發兵反梁王不聴稱病梁王怒其太僕有罪欲斬之太
僕亡走漢告梁王與扈輒謀反於是上使使掩捕梁王
梁王不覺捕梁王囚之雒陽有司治反形已具請論如
法上赦以為庶人傳處徙蜀青衣西至鄭逢吕后從長
安東來欲之雒陽道見彭王越彭王越為吕后泣涕自
言無亡罪願處故昌邑吕后許諾詔與俱東至雒陽吕
后白言上曰彭王越壯士也今徙之蜀此自遺患不如
遂誅之妾謹與俱來於是吕后乃令其舍人告彭越復
謀反廷尉王恬開奏請族之上乃可遂夷彭越宗族國
除
太史公曰魏豹彭越雖故賤然已席卷千里南面稱孤
喋血乘勝日有聞矣懷叛逆之意及敗不死而虜囚身
被刑戮何哉中材已上且羞其行況王者乎彼無異故
智略絶人獨患無身耳得攝尺寸之柄其雲蒸龍變欲
有所㑹其度以故幽囚而不辭云
　
　
　
　
　
　
　
　
　
　
　
　
　
　班馬異同卷九
欽定四庫全書
　班馬異同卷十
　　　　　　　　　　　　　