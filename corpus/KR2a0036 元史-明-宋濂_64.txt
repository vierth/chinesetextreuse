
　元史巻六十三
　　明翰林學士亞中大夫知制誥兼修國史宋濓等修
　志第十五
　　地理六
湖廣等處行中書省為路三十州十三府三安撫司十
五軍三屬府三屬州十七屬縣一百五十管番民總管
一(本省陸站一百處/水站七十三處)
　江南湖北道肅政亷訪司
　武昌路(上/)唐初為鄂州又改江夏郡又陞武昌軍宋
　為荆湖北路元憲宗末年世祖南伐自黄州陽羅洑
　横橋梁貫鐡鎖至鄂州之白鹿磯大兵畢渡進薄城
　下圍之數月既而解去歸即大位至元十一年丞相
　巴延從陽羅洑南渡權州事張晏然以城降自是湖
　北州郡悉下是年立荆湖等路行中書省并本道安
　撫司十三年設錄事司十四年立湖北宣慰司改安
　撫司為鄂州路總管府併鄂州行省入潭州行省十
　八年遷潭州行省於鄂州移宣慰司於潭州十九年
　隨省處例罷宣慰司本路隸行省大徳五年以鄂州
　首來歸附又世祖親征之地改武昌路户一十一萬
　四千六百三十二口六十一萬七千一百一十八(至/元)
　(二十七年/抄籍數)領司一縣七
　　錄事司
　　　　縣七
　　江夏(中倚/郭)咸寧(下/)嘉魚(下/)蒲圻(中/)崇陽(中/)通城(中/)
　　武昌(下宋陞夀昌軍以其為江西衝要地也元因/之至元十四年陞散府治本縣後革府以縣)
　　(屬本路户一萬五千八百五/口六萬四千五百九十八)
　岳州路(上/)唐巴州又改岳州宋為岳州軍元至元十
　二年歸附十三年立岳州路總管府户一十三萬七
　千五百八口七十八萬七千七百四十三領司一縣
　三州一
　　錄事司
　　　　縣三
　　巴陵(上倚/郭)臨湘(中/)華容(中/)
　　　　州一
　　平江州(下/)唐平江縣宋因之元元貞元年陞州
　常徳路(上/)唐朗州宋常徳府元至元十二年置常徳
　府安撫司十四年改為總管府户二十萬六千四百
　二十五口一百二萬六千四十二領司一縣一州二
　州領一縣
　　錄事司
　　　　縣一
　　武陵(上/)
　　　　州二
　　桃源州(中/)宋置縣元元貞元年陞州
　　龍陽州(下/)宋辰陽縣元元貞元年陞州領一縣
　　沅江(下本属朗/州後來属)
　灃州路(上/)唐改灃陽郡復改灃州元至元十二年立
　安撫司十四年改灃州路總管府户一十萬九千九
　百八十九口一百一十一萬一千五百四十三領司
　一縣三州二
　　錄事司
　　　　縣三
　　灃陽(上倚/郭)石門(上/)安鄉(下/)
　　　　州二
　　慈利州(中/)唐宋皆為縣元元貞元年陞州
　　柿溪州(下/)
　辰州路(下/)唐改盧溪郡復改辰州宋因之元改辰州
　路戸八萬三千二百二十三口一十一萬五千九百
　四十五領縣四沅陵(中/)辰溪(下/)盧溪(下/)叙浦(下/)
　沅州路(下/)唐巫州又改沅州又為潭陽郡又改叙州
　宋為鎮逺州元至元十二年立沅州安撫司十四年
　改沅州路總管府户四萬八千六百三十二口七萬
　九千五百四十五領縣三
　　盧陽(下/)黔陽(下/)麻陽(下/)
　興國路(下/)本隋永興縣宋置永興軍又改興國軍元
　至元十四年陞興國路總管府舊隸江西三十年自
　江西割隸湖廣户五萬九百五十二口四十萬七千
　六百一十六領司一縣三
　　錄事司(至元十/七年立)
　　　　縣三
　　永興(下倚/郭)大治(下/)通山(下/)
　漢陽府唐初為沔州又改沔陽郡宋為漢陽軍咸淳
　十年郡守孟琦以城來歸元至元十四年陞漢陽府
　户一萬四千四百八十六口四萬八百六十六領縣
　二漢陽(至元二十二/年升中縣)漢川(下/)
　歸州(下/)唐初為歸州又改巴東郡又復為歸州宋端
　平三年元兵至江北遂遷郡治於江南曲沱次新灘
　又次白沙南浦今州治是也徳祐初歸附元至元十
　二年立安撫司十四年改歸州路總管府十六年降
　為州户七千四百九十二口一萬九百六十四領縣
　三秭歸(下倚/郭)巴東(下/)興山
　靖州路(下/)唐為夷播叙二州之境宋為誠州復改靖
　州元至元十二年立安撫司明年改靖州路總管府
　户二萬六千五百九十四口六萬五千九百五十五
　領縣三永平(下/)㑹同(下/)通道(下/)
　湖南道宣慰司
　嶺北湖南道肅政亷訪司
　天臨路(上/)唐為潭州長沙郡宋為湖南安撫司元至
　元十三年立安撫司十四年立行省改潭州路總管
　府十八年遷行省於鄂州徙湖南道宣慰司治潭州
　天厯二年以潛邸所幸改天臨路户六十萬三千五
　百一口一百八萬一千一十領司一縣五州七
　　錄事司(宋有兵馬司都監領之/元至元十四年改置)
　　　　縣五
　　長沙(上/)善化(與長沙/俱倚郭)衡山(上南嶽/在焉)寧鄉(上/)安化(下/)
　　　　州七
　　醴陵州(中/)唐宋皆為縣元元貞元年陞州
　　瀏陽州(中/)唐宋皆為縣元元貞元年陞州
　　攸州(中/)唐為縣屬南雲州宋屬潭州元元貞元年
　　陞州
　　湘鄉州(下/)唐宋皆為縣元元貞元年陞州
　　湘潭州(中/)唐宋皆為縣元元貞元年陞州
　　益陽州(中/)唐新康縣宋安化縣元元貞元年陞為
　　益陽州
　　湘隂州(下/)唐宋皆為縣元元貞元年陞州
　衡州路(上/)唐初為衡州又改衡陽郡又仍為衡州宋
　因之元至元十三年置安撫司十四年改衡州路總
　管府十五年置湖南宣慰司以衡州為治所十八年
　移司於潭衡州隸焉户一十一萬三千三百七十三
　口二十萬七千五百二十三領司一縣三(本路屯田/一百二十)
　(頃/)
　　錄事司(宋立兵馬司分在城民户為/五廂元至元十三年改立)
　　　　縣三
　　衡陽(上倚/郭)安仁(下/)酃縣
　道州路(下/)唐為南營州復改道州復為江華郡宋仍
　為道州元至元十三年置安撫司十四年改道州路
　總管府户七萬八千一十八口一十九萬九百十九
　領司一縣四
　　錄事司
　　　　縣四
　　營道(中倚/郭)寧逺(中/)江華(中/)永明(下/)
　永州路(下/)唐改零陵郡為永州宋因之元至元十三
　年置安撫司十四年改永州路總管府户五萬五千
　六百六十六口一十萬五千八百六十四領司一縣
　三(本路屯田/一百三頃)
　　錄事司
　　　　縣三
　　零陵(上倚/郭)東安(上/)祁陽(中/)
　郴州路(下/)唐改桂陽郡為郴州宋因之元至元十三
　年置安撫司十四年改郴州路總管府户六萬一千
　二百五十九口九萬五千一百五十九領司一縣六
　　錄事司(舊有兵馬司至/元十四年改立)
　　　　縣六
　　郴陽(中倚郭舊為敦化縣/至元十三年改今名)宜章(中/)永興(中/)興寧(下/)
　　桂陽(下/)桂東(下/)
　全州路(下/)石晉於清湘縣置全州宋因之元至元十
　三年置安撫司十四年改全州路總管府户四萬一
　千六百四十五口二十四萬五百一十九領司一縣
　二
　　錄事司(舊有兵馬司至/元十五年改立)
　　　　縣二
　　清湘(上倚/郭)灌陽(下/)
　寶慶路(下/)唐邵州又為邵陽郡宋仍為邵州又陞寶
　慶府元至元十二年立安撫司十四年改寶慶路總
　管府户七萬二千三百九口一十二萬六千一百五
　領司一縣二
　　録事司
　　　　縣二
　　邵陽(上倚/郭)新化(中/)
　武岡路(下/)唐武岡縣宋陞為軍元至元十三年置安
　撫司十四年陞武岡路總管府户七萬七千二百七
　口三十五萬六千八百六十三領司一縣三(本路屯/田八十)
　(六/頃)
　　錄事司(舊有兵馬司領四廂/至元十五年改立)
　　　　縣三
　　武岡(上倚/郭)新寧(下/)綏寧(下/)
　桂陽路(下/)唐郴州宋陞桂陽軍元至元十二年置安
　撫司十四年陞桂陽路總管府戸六萬五千五十七
　口十萬二千二百四領司一縣三
　　錄事司
　　　　縣三
　　平陽(上/)臨武(中/)藍山(下/)
　茶陵州(下/)唐為縣隸南雲州宋隸衡州陞為軍復為
　縣元至元十九年陞為州户三萬六千六百四十二
　口一十七萬七千二百二
　耒陽州(下/)唐宋皆為縣隸湘東郡元至元十九年陞
　為州户二萬五千三百十一口一十一萬一十
　常寧州(下/)唐為縣隸衡州宋因之元至元十九年陞
　為州户一萬八千四百三十一口六萬九千四百二
　廣西兩江道宣慰使司都元帥府(大徳二年廣西兩/江道宣慰司都元)
　(帥府言比者黄聖許叛亂逃竄交趾遺棄水田五百/四十五頃請募溪洞猺獞民丁於上浪忠州諸處開)
　(屯耕種緩急則令擊/賊深為便益從之)
　嶺南廣西道肅政亷訪司
　靜江路(上/)唐初為桂州又改始安郡又改建陵郡又
　置桂管又陞靜江軍宋升為靜江府元至元十三年
　立廣西道宣撫司十四年改宣慰司十五年改靜江
　路總管府元貞元年併左右兩江宣慰司都元帥府
　為廣西兩江道宣慰司都元帥府仍分司邕州户二
　十一萬八百五十二口一百三十五萬二千六百七
　十八領司一縣十
　　錄亊司
　　　　縣十
　　臨桂(上倚/郭)興安(下/)靈州(下/)理定(下/)義寧(下/)修仁(下/)
　　荔浦(下/)陽朔(下/)永福(下/)古縣
　南寧路(下/)唐初為南晉州又改邕州又為永寧郡元
　至元十三年立安撫司十六年改為邕州路總管府
　兼左右兩江溪洞鎮撫泰定元年改為南寧路户一
　萬五百四十二口二萬四千五百二十領司一縣二
　　錄事司
　　　　縣二
　　宣化(下/)武縁(下/)
　梧州路(下/)唐改蒼梧郡又仍為梧州宋因之元至元
　十四年置安撫司十六年改梧州路總管府户五千
　二百口一萬九百一十領縣一蒼梧(下/)
　潯州路(下/)唐改潯江郡又仍為潯州元至元十三年
　置安撫司十六年改為總管府户九千四百二十八
　口三萬八十九領縣二桂平(下/)平南(下/)
　栁州路(下/)唐改龍城郡又改栁州元至元十三年置
　安撫司十六年改栁州路總管府户一萬九千一百
　四十三口三萬六百九十四領縣三栁城(下倚/郭)
　　　馬平(下/)洛容(下/)
　慶逺南丹溪洞等處軍民安撫司唐為龍水郡又改
　粤州宋為慶逺府元至元十三年置安撫司十六年
　改慶逺路總管府大徳元年中書省臣言南丹州安
　撫司及慶逺路相去為近所隸户少請省之遂立慶
　逺南丹溪洞等處軍民安撫司户二萬六千五百三
　十七口五萬二百五十三領縣五宜山(下/)忻城(下/)天
　　河(下/)思恩(下/)河池(下/)
　平樂府唐以平樂縣置樂州復改昭州又為平樂郡
　又仍為昭州宋因之元改為平樂府户七千六十七
　口三萬三千八百二十領縣四平樂(下倚/郭)㳟城(下/)立
　　山(下/)龍平(下/)
　鬱林州(下/)唐扵南充縣置宋因之元至元十四年仍
　行州事户九千五十三口五萬一千五百二十八領
　縣三南流(下/)興業(下/)博白
　容州(下/)唐改銅州為容州又改普寧郡又置管内經
　畧使宋為寧逺軍至元十三年改安撫司十六年改
　容州路總管府户二千九百九十九口七千八百五
　十四領縣三普寧(下/)北流(下/)陸川(下/)
　象州(下/)唐改為象郡又改象州元至元十三年立安
　撫司十五年改象州路總管府户一萬九千五百五
　十八口九萬二千一百二十六領縣三陽夀(下/)來賔
　　(下/)武仙(下/)
　賔州(下/)唐以嶺方縣地置南方州又為賓州又改安
　城郡又改嶺方郡又仍為賔州元至元十三年置安
　撫司十六年改下路總管府户六千一百四十八口
　三萬八千八百七十九領縣三嶺方(下倚/郭)上林(下/)遷
　　江(下/)
　横州(下/)唐初為簡州又改南簡州又改横州又為寕
　浦郡元至元十四年立安撫司十六年改總管府户
　四千九十八口三萬一千四百七十六領縣二寧浦
　　(下倚/郭)永淳(下/)
　融州(下/)唐初為融州又改融水郡後仍為融州宋為
　清逺軍元至元十四年置安撫司十六年改融州路
　總管府二十二年改散州户二萬一千三百九十三
　口三萬九千三百三十四領縣二融水(下/)懷逺(下/)
　藤州(下/)唐改感義郡後為藤州宋徙　州治於大江
　西岸元至元十三年仍行州事户四千二百九十五
　口一萬一千二百一十八領縣二鐔津(下/)岑溪(下/)
　賀州(下/)唐改臨賀郡後仍為賀州宋因之元至元十
　三年仍行州事户八千六百七十六口三萬九千二
　百三十五領縣四臨賀(下倚/郭)富川(下/)桂嶺(下/)懷集(下/宋)
　　(屬廣州至元十/五年以隸本州)
　貴州(下/)唐為南尹州又改貴州又改懷澤郡後仍為
　貴州元至元十四年領鬱林縣大徳九年省縣止行
　州事户八千八百九十一口二萬八百一十一(貴州/地接)
　(八番與播州相去二百餘里乃湖廣四川雲南喉衿/之地大徳六年雲南行省右丞劉深征八百媳婦至)
　(貴州科夫致宋隆濟等糾合諸蠻為亂/水東水西羅鬼諸蠻皆叛劉深伏誅)
　左江(左江出源州界至合江鎮與右/江水合為一流入横州號鬰江)
　思明路户四千四百二十九口一萬八千五百一十
　太平路户五千三百一十九口二萬二千一百八十
　六
　右江(右江源出峩利州與大理大槃/水通大槃在大理之威楚州)
　思州路軍民總管府户二千九百九十一口一萬六
　千九百一
　來安路軍民總管府
　鎮安路(以上/並闕)
　海北海南道宣慰司
　海北海南道肅政亷訪司
　雷州路(下/)唐初為南合州又更名東合州又為海康
　郡又改雷州元至元十五年平章政事阿爾哈雅南
　征海外四州雷州歸附初置安撫司十七年即此州
　為海北海南道宣慰司治所改安撫司為總管府隸
　宣慰司户八萬九千五百三十五口一十二萬五千
　三百一十(本路屯田一百/六十五頃有竒)領縣三海康(中/)徐聞(下/)遂
　　溪(下/)
　化州路(下/)唐置羅州辯州宋廢羅州入辯州復改辯
　州曰化州元至元十五年立安撫司十七年改總管
　府户一萬九千七百四十九口五萬二千三百一十
　七(本路屯田五/十五頃有竒)領縣三石龍(下/)呉川(下/)石城(下/)
　髙州路(下/)唐為髙涼郡又為髙州宋廢髙州入竇州
　後復置元至元十五年置安撫司十七年改總管府
　户一萬四千六百七十五口四萬三千四百九十三
　(本路屯田/四十五頃)領縣三電白(下/)茂名(下/)信宜(下/)
　欽州路(下/)唐為寧越郡又為欽州宋因之元至元十
　五年置安撫司十七年改總管府户一萬三千五百
　五十九口六萬一千三百九十三領縣二安逺(下/)靈
　　山(下/)
　亷州路(下/)唐為合浦郡又改亷州元至元十七年設
　總管府户五千九百九十八口一萬一千六百八十
　六(本路屯田/四頃有竒)領縣二合浦(下倚/郭)石康(下/)
　乾寧軍民安撫司唐以崖州之瓊山置瓊州又為瓊
　山郡宋為瓊管安撫都監元至元十五年隸海北海
　南道宣慰司天厯二年以潛邸所幸改乾寧軍民安
　撫司户七萬五千八百三十七口一十二萬八千一
　百八十四(本路屯田二/百九十餘頃)領縣七瓊山(下倚/郭)澄邁(下/)臨
　　髙(下/)文昌(下/)樂㑹(下/)㑹同(下/)定安(下/)
　南寧軍唐儋州改昌化郡宋改昌化軍又改南寧軍
　元至元十五年隸海北海南道宣慰司户九千六百
　二十七口二萬三千六百五十二領縣三宜倫(下/)昌
　　化(下/)感恩(下/)
　萬安軍唐萬安州宋更為軍元至元十五年隸海北
　海南道宣慰司戸五千三百四十一口八千六百八
　十六領縣二萬安(下倚/郭)陵水(下/)
　吉陽軍唐振州宋改崖州又為珠崖郡又改吉陽軍
　元至元収附後隸海北海南道宣慰司户一千四百
　三十九口五千七百三十五領縣一寧逺(下/)
　八畨順元蠻夷官(至元十六年澤州行省遣兩淮招/討司經厯劉繼昌招降西南諸畨)
　(以龍方零為小龍畨静蠻軍安撫使龍文求卧龍畨/南寧州安撫使龍延三大龍畨應天府安撫使程延)
　(隨程番武盛軍安撫使洪延暢洪畨永盛軍安撫使/韋昌盛方番河中府安撫使石延異石番太平軍安)
　(撫使盧延陵盧畨静海軍安撫使羅何資羅甸國遏/蠻軍安撫使並懷逺大將軍虎符仍以兵一千戍之)
　(○是年宣慰使塔爾海以西南八番羅氏等國已歸/附者具以來上洞寨凡千六百二十有六戸凡十萬)
　(一千一百六十有八西南五畨千一百八十六寨戸/八萬九千四百西南番三百一十五寨大龍番三百)
　(六十寨○二十八年從楊勝請割八番洞蠻自四川/行省隸湖廣行省三十年四川行省官言思播州元)
　(𨽻四川近改入湖廣今二人願仍其舊有㫖遣問還/云田氏楊氏言昨赴闕廷取道湖廣甚便況百姓相)
　(隣驛傳已立願/隸平章達爾罕)
　羅番遏蠻軍安撫司
　程番武勝軍安撫司
　金石番太平軍安撫司
　卧龍番南寧州安撫司
　小龍番靜蠻軍安撫司
　大龍畨應天府安撫司
　木𤓰犵狫蠻夷軍民長官
　韋番蠻夷長官
　洪番永盛軍安撫司
　方番河中府安撫司
　盧番靜海軍安撫司
　盧番蠻夷軍民長官
　定逺府
　　桑州
　　章龍州
　　必化州
　　小羅州
　　下思同州
　　　朝宗縣　　上橋縣　　新安縣
　　　麻峽縣　　甕蓬縣　　小羅縣
　　　章龍縣　　烏山縣　　華山縣
　　　都雲縣　　羅博縣
　管番民總管
　　小程番(以下各設蠻/夷軍民長官)　中嶆百納等處
　　底窩紫江等處　　　甕眼納八等處
　　獨塔等處　　　　　客當刻地等處
　　天臺等處　　　　　梯下
　　党兀等處　　　　　勇都朱砂古𤬪等處
　　大小化等處　　　　洛甲洛屯等處
　　低當低界等處　　　獨石寨
　　百眼佐等處　　　　羅來州
　　那厯州　　　　　　重州
　　阿孟州　　　　　　上龍州
　　峽江州　　　　　　羅賴州
　　桑州　　　　　　　白州
　　北島州　　　　　　羅那州
　　龍里等寨　　　　　六寨等處
　　帖犵狫等處　　　　本當三寨等處
　　山齋等處　　　　　羡塘帶夾等處
　　都雲桑林獨立等處　六洞柔逺等處
　　竹古弄等處　　　　中都雲棺水等處
　　金竹府(古𤬪縣/)　　　都雲軍民府
　　萬平等處　　　　　南寧
　　丹竹等處　　　　　陳䝉
　　李稍李殿等處　　　陽安等處
　　八千蠻　　　　　　恭焦溪等處
　　都鎮　　　　　　　平溪等處
　　平月　　　　　　　李崖等處
　　陽並等處　　　　　盧山等處
　　乖西軍民府(皇慶元年立以土官/阿馬知府亊佩金符)
　順元等路軍民安撫司(至元二十年四川行省討平/九溪十八洞以其酋長赴闕)
　(定其地之可以設官者與其人之可以入官者大處/為州小處為縣并立總管府聴順元路宣慰司節制)
　　雍真乖西葛蠻等處　葛蠻雍真等處
　　魯竹等處(大徳七年順元同知宣撫事阿重曽為/魯竹蠻夷長官以其叔父宋隆濟結諸)
　　(蠻為亂棄家朝京師陳其事宜深入烏撒烏/蒙至於水東招諭木樓苗狫生獲隆濟以獻)
　　龍平寨　　　　　　骨龍等處
　　底寨等處　　　　　茶山百納等處
　　納垻紫江等處　　　磨坡雷波等處
　　漕泥等處　　　　　青山逺地等處
　　木窩普沖普得等處　武當等處
　　養龍坑宿徵等處　　骨龍龍里清江(木樓雍/眼等處)
　　髙橋青塘鴨水等處　落邦札佐等處
　　平遲安徳等處　　　六廣等處
　　貴州等處　　　　　施溪様頭
　　朶泥等處　　　　　水東
　　市北洞
　思州軍民安撫(司婺川縣/)
　　鎮逺府　　　　　　楠木洞
　　古州八萬洞　　　　偏橋中寨
　　野雞平　　　　　　徳勝寨偏橋四甲等處
　　思印江等處　　　　石千等處
　　曉愛瀘洞赤溪等處　卑帶洞大小田等處
　　黄道溪　　　　　　省溪垻場等處
　　金容金逺等處　　　臺蓬若洞住溪等處
　　洪安等處　　　　　葛章葛商等處
　　平頭著可通達等處　溶江芝子平等處
　　亮寨　　　　　　　沿河
　　龍泉平(思州舊治龍泉及火其城即移治清/江至元十七年勑徙安撫司還舊治)
　　祐溪　　　　　　　　水特姜
　　楊溪公俄等處　　　　麻勇洞
　　恩勒洞　　　　　　　大萬山蘇葛辦等處
　　五寨銅人等處　　　　銅人大小江等處
　　徳明洞　　　　　　　鳥羅龍干等處
　　西山大洞等處　　　　禿羅
　　浦口　　　　　　　　髙丹
　　福州　　　　　　　　永州
　　迺州　　　　　　　　鑾州
　　程州　　　　　　　　三旺州
　　地州　　　　　　　　忠州
　　天州　　　　　　　　文州
　　合鳯州　　　　　　　芝山州
　　安習州　　　　　　　茆䕼等團
　　荔枝　　　　　　　　安化上中下蠻
　　曹滴等洞　　　　　洛卜寨
　　麥著土村　　　　　衙迪洞
　　㑹溪施容等處　　　感化州等處
　　契鋤洞　　　　　　臘惹洞
　　勞岩洞　　　　　　驢遲洞
　　來化州　　　　　　客團等處
　　中古州樂墩洞　　　上里坪
　　洪州泊李等處　　　張家洞
　沼邊溪洞宣慰使司(至元二十八年播州楊賽音布/哈言洞民近因籍戸懷疑竄匿)
　(乞降詔招集又言向所授安撫職任隸順元宣慰司/其所管地於四川行省為近乞改為軍民宣撫司直)
　(隸四州行省從之以播州等處管軍萬户楊溪英為/紹慶珍州南平等處沿邊宣慰使行播州軍民宣撫)
　(使播州等處管軍萬户仍虎符漢英即賽音布哈也/仍頒所請詔㫖詔曰爰自前宋歸附五十餘年閲實)
　(户數乃有司當知之事諸郡皆然非獨爾播自今以/徃咸奠厥居流移夫所者招諭復業有司常加存恒)
　(毋致煩擾/重困吾民)
　播州軍民安撫司
　　黄平府　　　　　　平溪上塘羅駱家等處
　　水車等處　　　　　石粉羅家永安等處
　　六洞柔連等處　　　錫樂平等處
　　白泥等處　　　　　南平綦江等處
　　珍州思寧等處　　　水煙等處
　　溱洞涪洞等處　　　洞天觀等處
　　葛浪洞等處　　　　賽垻垣黎焦溪等處
　　小姑單張　　　　　倒柞等處
　　烏江等處　　　　　舊州草堂等處
　　恭溪香洞　　　　　水囤等處
　　平伐月石等處　　　下垻
　　寨章　　　　　　　横坡
　　平地寨　　　　　　寨勞
　　寨勇　　　　　　　上塘
　　寨坦　　　　　　　㖗奔
　　平莫　　　　　　　林種宻秀
　　沼河祐溪等處
　新添葛蠻安撫司(大徳元年授葛/蠻安撫驛券一)
　　南渭州　　　　　　落葛谷鵝羅椿等處
　　昔不梁駱杯宻約等處　乾溪吳地等處
　　噥聳古平等處　　　甕城都桑等處
　　都鎮馬乃等處　　　平普樂重墺等處
　　落同當等處　　　　平族等處
　　獨祿　　　　　　　三陂地蓬等處
　　小葛龍洛邦到駱五虎等處
　　羅月和　　　　　　麥傲
　　大小田陂帶等處　　都雲洞
　　洪安晝劑等處　　　谷霞寨
　　刺客寨　　　　　　吾狂寨
　　割利寨　　　　　　必郎寨
　　谷底寨　　　　　　都谷郎寨
　　犵狫寨　　　　　　平伐等處(大徳元年平伐/酋領内附乞隸)
　　(於亦奚不/薛從之)　　　　　安剌速
　　思樓寨　　　　　　落暮寨
　　梅求望懐寨　　　　甘長寨
　　桑州郎寨　　　　　永縣寨
　　平里縣寨　　　　　鎖州寨
　　雙隆　　　　　　　思母
　　歸仁　　　　　　　各丹
　　木當　　　　　　　雍郎客都等處
　　雍門犵狫等處　　　栖求等處仲家蠻
　　婁木等處　　　　　樂賴䝉囊吉利等處
　　華山谷津等處
　　青塘望懷甘長不列獨娘等處
　　光州　　　　　　　者者寨
　　安化思雲等洞　　　北遐洞
　　茅難思風北郡都變等處　　必際縣
　　上黎平　　　　　　潘樂盈等處
　　誠州富盈等處　　　赤畬洞
　　羅章特團等處　　　福水州
　　允州等處　　　　　欽村
　　硬頭三寨等處　　　顔村
　　水厯吾洞等處　　　順東
　　六龍圖　　　　　　推寨
　　橘叩寨　　　　　　黄頂寨
　　金竹等寨　　　　　格慢等寨
　　客蘆寨　　　　　　地省等寨
　　平魏　　　　　　　白崖
　　雍門客當樂賴䝉囊大化木𤓰等處
　　嘉州　　　　　　　分州
　　平硃　　　　　　　洛河洛腦等處
　　寗溪　　　　　　　甕除
　　麥穰　　　　　　　孤頂得同等處
　　甕包　　　　　　　三陂
　　控州　　　　　　　南平
　　獨山州　　　　　　木洞
　　瓢洞　　　　　　　窖洞
　　大青山骨記等處　　百佐等處
　　九十九寨蠻　　　　當橋山齊朱谷列等處
　　虎列谷當等處　　　真滁杜阿等處
　　楊坪楊安等處　　　棣甫都城等處
　　楊友閬　　　　　　百也客等處
　　阿落傅等寨　　　　蒙楚
　　公洞龍水　　　　　三寨猫犵剌等處
　　黒土石　　　　　　洛賔洛咸
　　益輪沼邊蠻　　　　割和寨
　　王都谷浪寨　　　　王大寨
　　只蛙寨　　　　　　黄平下寨
　　林拱章秀拱江等處　宻秀丹張
　　林種拱幫　　　　　西羅剖盆
　　杉木筲　　　　　　各郎西
　　恭溪望成崖嶺等處　孤把
　　焦溪篤住等處　　　草堂等處
　　上桑直　　　　　　下桑直
　　米坪　　　　　　　今其平尾等處
　　保靖州　　　　　　特團等處
征東等處行中書省領府二司一勸課使五(大徳三年/立征東行)
(省未幾罷至治元年復立/今髙麗國王為左丞相)
　髙麗國(事蹟見髙麗傳至元十八年王睶言本國置/站凡四十民畜凋弊勅拚為一十站三十年)
　(沿海立水驛自躭羅至鴨綠/江并揚州海口凡三十所)
　瀋陽等路髙麗軍民總管府
　征東招討司
　各道勸課使
　　慶尚州道
　　東界交州道
　　全羅州道
　　忠清州道
　　西海道
　耽羅軍民總管府(大徳五/年立)
元史巻六十三考證
辰州路唐改盧溪郡復改辰州　盧溪原文作唐溪據
　舊唐書改又按唐志辰州建於武徳四年天寶元年
　改為盧溪郡是辰州應序於改郡之前史誤
天臨路益陽州唐新康縣宋安化縣　按益陽本漢舊
　縣晉以下皆因之隋始並新康入焉唐武徳四年復
　分置新康七年省入是新康在唐暫置即省是以元
　和志及舊唐書皆不列其名志所載未晰至安化宋
　志與益陽並列上文本路所領之安化即宋舊也今
　以州為宋安化縣豈既以為縣更分為縣更以為州
　足知其誤
桂陽路　户口總數下脱領司一縣三五字依史例增
　入
靜江路宋升靜江府　原文作宋仍靜江軍按宋志靜
　江府本桂州始安郡靜江軍紹興三年以髙宗潛邸
　升為府志未詳今據改
梧州路唐改蒼梧郡又仍為梧州　按舊唐書及元和
　志梧州唐置在武徳四年是梧州應叙於改郡之前
　志所載未明後欽州同
鬱林州唐於南充縣置宋因之　原文作唐為南尹州
　又改貴州為鬱林州宋因之按舊唐志隋鬱林郡之
　南充縣貞觀中置鬱林州寰宇記作唐麟徳三年分
　貴容二州置而云陳為尹州隋煬帝初為鬱州葢以
　貴州沿革誤序於此也志襲其訛復云又改貴州尤
　屬牽混今據舊唐書改
貴州唐為南尹州又改貴州又改懐澤郡後仍為貴州
　　原文脱唐為南尹州二句按舊唐志貴州隋鬱林
　郡唐武徳四年平蕭銑置南尹州貞觀九年改貴州
　天寶元年改懐澤郡乾元元年復為貴州元和志寰
　宇記諸書皆同今志誤叙於前鬱林州之下而此反
　遺脱今據增
　元史巻六十三考證
　　　河源在吐蕃朶甘思西鄙有泉百餘泓燦若列星
　　　以故名鄂端諾耳　謹按昔之論河源者始於漢
　　　武紀崐崙為河源一語遷固輩記載簡畧後人衆
　　　喙紛呶率滋穿鑿元世祖遣都實尋討河源潘昻
　　　霄得其説譔為志昻霄不諳䝉古語既多附㑹且
　　　力斥張騫河源發葱嶺滙鹽澤之語為非尤為繆
　　　妄我
　　朝輿圖式廓
聖祖仁皇帝屢遣使測量諮考定鄂敦他臘為中國河源
　　　視前史已加詳核
　皇上平定西陲古所稱葱領于闐蒲昌海諸境咸𨽻版
　　　圖而
　睿鑒精微考據詳核乾隆四十七年春
　命使往青海務窮河源乃得阿勒坦郭勒及阿勒坦噶
　　　達赤髙老金色之泉而河源始確恭繹
聖諭及
御製詩文始知元時所窮討以鄂端諾爾為河源者僅
　　得半而止其詳具於
勅修河源紀畧中兹就其所稱引者概從譯改而史文
　　悉仍其舊
河源附錄
河源古無所見禹貢導河止自積石漢使張騫持節道
西域度玉門見二水交流發蔥嶺趨于闐匯鹽澤伏流
十里至積石而再出唐薛元鼎使吐蕃訪河源得之於
穆穆哩山然皆厯嵗月涉艱難而其所得不過如此世
之論河源者又皆推本二家其説怪迂總其實皆非本
真意者漢唐之時外夷未盡臣服而道未盡通故其所
往每迂迴艱阻不能直抵其處而究其極也元有天下
薄海内外人迹所及皆置驛傳使驛徃來如行國中至
元十七年命都實為招討使佩金虎符往求河源都實
既受命是嵗至河州州之東六十里有寧河驛驛西南
六十里有山曰殺馬闗林麓穹隘舉足寖髙行一日至
巔西去愈髙四閲月始抵河源是冬還報并圖其城傳
位置以聞其後翰林學士潘昻霄從都實之弟庫庫實
得其説撰為河源志臨川朱思本又從巴爾濟蘇家得
帝師所藏梵字圖書而以華文譯之與昻霄所志互有
詳畧今取二家之書考定其説有不同者附注于下按
河源在土番朶甘斯西鄙有泉百餘泓沮洳散涣弗可
逼視方可七八十里履髙山下瞰燦若列星以故名鄂
端諾爾鄂端譯言星宿也(思本曰河源在中州西南直/四川馬湖蠻部之正西三千)
(餘里雲南麗江宣撫司之西北一千五百餘里帝師薩/斯嘉地之西南二千餘里水從地涌出如井其井百餘)
(東北流百餘里匯為/大澤曰鄂端諾爾)羣流奔輳近五七里匯二巨澤名
鄂□諾爾自西而東連屬吞噬行一日迤邐東騖成川
號齊必勒河又二三日水西南來名伊爾齊與齊必勒
河合又三四日水南來名呼蘭又水東南來名伊拉齊
合流入齊必勒其流寖大始名黄河然水猶清人可涉
(思本曰呼蘭河源出自南山其地大山峻嶺綿亘千里/水流五百餘里注伊爾齊河伊爾齊河源亦出自南山)
(西北流五百餘/里始與黄河合)又一二日岐為八九股名伊遜鄂羅木
譯言九渡通廣五七里可度馬又四五日水渾濁土人
抱革囊騎過之聚落糾木榦象舟傅髦革以濟僅容兩
人自是兩山峽束廣可一里二里或半里其深叵測朶
甘斯東北有大雪山名伊拉瑪博囉其山最髙譯言騰
恪哩哈達即崑崙也山腹至頂皆雪冬夏不消土人言
逺年成氷時六月見之自八九股水至崑崙行二十日
(思本曰自渾水東北流二百餘里與和囉海圗河合和/囉海圖河源自南山水正北偏西流八百餘里與黄河)
(合又東北流一百餘里過瑪拉葛地又正北流一百餘/里乃折而東流二百餘里又折而正北流又一百餘里)
(又折而東流過崑崙山下番名伊拉瑪博囉其山髙峻/非常山麓綿亘五百餘里河隨山足東流過薩斯嘉庫)
(濟克/特地)河行崑崙南半日又四五日至地名庫濟及克特
二地相屬又三日地名哈喇伯勒齊爾四達之衝也多
冦盜有官兵鎮之近北二日河水過之(思本曰河過克/特與伊實巴薩)
(沁河合伊實巴薩沁河源自鐵豹嶺之/北正北流凡五百餘里而與黄河合)崑崙以西人簡
少多處山南山皆不穹峻水亦散漫獸有髦牛野馬狼
狍羱羊之類其東山益髙地益漸下岸狹隘有狐可一
躍而越之處行五六日有水西南來名納琳哈喇譯言
細黄河也(思本曰哈喇河自白狗嶺之北/水西北流五百餘里與黄河合)又兩日水南
來名竒爾穆蘇二水合流入河(思本曰自哈喇河與黄/河合正北流二百餘里)
(過鄂勒博站折而西北流經崑崙之北二百餘里與竒/爾穆蘇河合竒爾穆蘇河源自咸茂州之西北岷山之)
(北水北流即古當州境正北流四百餘/里折而西北流又五百餘里與黄河合)河水北行轉西
流過崑崙北一向東北流約行半月至奎騰州地名必
齊勒始有州治官府州隸吐蕃等處宣慰司司治河州
又四五日至積石州即禹貢積石五日至河州安鄉闗
一日至打羅坑東北行一日洮河水南來入河(思本曰/自竒爾)
(穆蘇河與黄河合又西北流與彭賛河合彭賛河源自/彭賛山之西北水正西流七百餘里過扎薩克達實地)
(與黄河合折而西北流三百餘里又折而東北流過西/寧州貴德州馬嶺凡八百餘里與邈水合邈水源自青)
(唐宿軍谷正東流五百餘里過阿勒巴站與黄河合又/東北流過土橋站古積石州來羌城廓州果宻站界羌)
(城凡五百餘里過河州與頁彭河合頁彭河源自西傾/山之北水東北流凡五百餘里與黄河合又東北流一)
(百餘里過塔布城銀川站與湟水浩亹河合湟水源自/祈連山下正東流一百餘里注浩亹河浩亹河源自刪)
(丹州之南刪丹山下水東南流七百餘里注湟水然後/與黄河合又東北流一百餘里與洮河合洮河源自揚)
(薩嶺北東北流過臨洮府/凡八百餘里與黄河合)又一日至蘭州過北卜渡至
鳴沙河過應吉里州正東行至寜夏府南東行即東勝
州隸大同路自發源至漢地南北澗溪細流傍貫莫知
紀極山皆草石至積石方林木暢茂世言河九折彼地
有二折葢竒爾穆蘇及奎騰必齊勒也(思本曰自洮水/與河合又東北)
(流過達勒達地凡八百餘里過豐州西受降城折而正/東流過達勒達地古天徳軍中受降城東受降城凡七)
(百餘里折而正南流過大同路雲内州束勝州與黒河/合黒河源自漁陽嶺之南水正西流凡五百餘里與黄)
(河合又正南流過保徳州葭州及興州境又過臨州凡/一千餘里與察納河合察納河源自古宥州東南流過)
(陜西省綏徳州凡七百餘里與黄河合又南流三百里/與延安河合延安河源自陜西蘆子闗亂山中南流三)
(百餘里過延安府折而正東流三百里與黄河合又南/流三百里與汾河合汾河源自河東朔武州之南亂山)
(中西南流過管州兾寧路汾州霍州晉寧路絳州又西/流至龍門北一千二百餘里始與黄河合又南流二百)
(里過河中府遇潼闗與大華大山綿亘水勢不可復南/乃折而東流大概河源東北流所厯皆西番地至蘭州)
(凡四千五百餘里始入中國又東北流過逹勒達地凡/二千五百餘里始入河東境内又南流至河中凡一千)
(八百餘里通/計九千餘里)
西北地附錄
　　都哩特穆爾
圖嚕勒竒
克嚕倫地
輝和爾地(至元二十年立輝和/爾四處站及交鈔庫)
　格爾濟農　　克布爾　　　巴達克山
　圖斯　　　　特爾黙　　　布哈爾
　納克恰卜　　塔里堪　　　賽瑪爾堪
　和爾展　　　瑪爾噶朗　　喀什噶爾
　和坦　　　　克特　　　　鄂托羅爾
　巴勒布　　　額濟格依　　鄂特
　庫徹　　　　喀三　　　　阿特巴什
　巴爾莽　　　察特　　　　雅根特
　額爾巴拉　　保喇　　　　頁宻實
　阿里瑪圖(諸王海都行營于阿里瑪圖等處葢其分/地也自上都西北行六千里至囘鶻五城)
　(唐號北庭置都䕶府又西北行四五千里至阿里瑪/圖至元五年海都叛舉兵南來世祖逆敗之于北庭)
　(又追至阿里瑪圖則又逺遁二千餘里上令勿追以/皇子北平王統諸軍于阿里瑪圖以鎮之命丞相安)
　(圖往/輔之)　　　　哈喇和卓　　魯克心
　巴實伯里(至元十五年授伯勒齊爾虎符掌巴實伯/里輝和爾城色哩軍站事十七年以萬戸)
　(綦公直戍巴實伯里十八年從諸王阿濟格請自大/和嶺至巴實伯里置新站三十二十年立巴實伯里)
　(和州等處宣慰司二十一年阿濟格使來言元隸哲/伯特穆爾二十四城之中有徹迪爾二城置達嚕噶)
　(齊就付庫騰遂不隸省至是奉㫖誠如所言其還正/之二十三年遣侍衛新附兵千人屯田巴實伯里置)
　(元帥府即其/地以總之)　　　　　　　托果沁
　昻言巴爾　　呼達巴哩　　展榦爾(至元十五年/授多爾濟金)
　(符掌展榦/爾軍站事)
　　約蘇卜
實喇哈斯
阿嚕音烏蘇
欽察(太宗甲午年命諸王巴圖征西域欽察阿克蘇俄/羅斯等國嵗乙未亦命憲宗往焉嵗丁酉師至衮)
(騰吉斯海傍欽察酋長巴齊瑪克逃避海島中適值大/風吹海水去而乾生禽巴齊瑪克遂與諸王巴圖征俄)
(羅斯至額里齊城七日破之嵗丁巳出師南征以駙馬/琳沁之子竒塔特為達嚕噶齊鎮守俄羅斯阿克蘇嵗)
(癸丑括俄羅斯/阿克蘇户口)
俄羅斯
布勒噶爾
薩竒勒
和拉扎木
　賽哩木
　巴爾齊欽
　塔迪
　保賽音
巴喇衮
齊蘇
伯竒台
遜尼約特
和爾黙色
　噶薩朗　　　實喇斯　　　實喇勒濟
　庫法　　　　阿實達　　　烏楚闢喇
　茂沙哩　　　沙爾斡克　　羅里
　齊爾瑪薩噶爾　拉巴咱　　納干班第
　伊斯帕罕　　咱斡　　　　喀尚
　都蘭　　　　哈斡爾　　　實木南
　阿勒穆特　　克濟頁　　　阿穆爾
　薩里雅克　　塔瑪沙　　　安展
　阿巴哈納爾　薩里莽　　　烏勒章
　迪斯坦　　　巴勒塔哈　　都爾木
　布木　　　　達布遜　　　布斯圖
　佛頁　　　　尼沙布爾　　實喇哈達
　帕爾斡爾迪　瑪凌古　　　塔里堪
　伯勒赫
竒爾濟蘇哈喇哈納謙州伊蘭州等處(竒爾濟蘓者初/以漢地女四十)
(人與烏蘇之男結婚取此義以名其地南去大都萬有/餘里相傳奈曼部始居此及元朝析其民為九千戸其)
(境長一千四百里廣半之謙河經其中西北流又西南/冇水曰鄂普東北有水曰王舒皆巨浸也㑹於謙而注)
(於摩和爾河北入於海俗與諸國異其語言則輝和爾/同廬帳而居隨水草畜牧頗知田作遇雪則跨木馬逐)
(獵土産名馬白黒海東青摩和爾者因水為名附庸於/竒爾濟蘇去大都二萬五千餘里其語言與竒爾濟蘇)
(特異晝長夜短日没時炙羊肋熟東方已曙矣即唐史/所載骨利斡國也烏蘇亦因水為名在竒爾濟蘇東謙)
(河之北其俗每嵗六月上旬刑白馬牛羊灑馬湩咸就/烏蘇沭連以祭河神謂其始祖所從出故也哈喇哈納)
(猶言布囊也葢口小腹巨地形類此因以為名在烏蘇/東謙河之源所従出也其境上惟有二山口可出入山)
(水林樾險阻為甚野獸多而畜字少貧民無恒産者皆/以樺皮作廬帳以白鹿負其行裝取鹿乳採松實及斸)
(山丹芍藥等根為食冬月亦乗木馬出獵謙州亦以河/為名去大都九千里在竒爾濟蘇東南謙河西南唐麓)
(嶺之北居民數千家悉蒙古囘紇人有工匠數局葢國/初所徙漢人也地沃衍宜稼夏種秋成不煩耘耔或云)
(王汗始居此地伊蘭者蛇之稱也初州境山中居人見/一巨蛇長數十步從穴中出飲河水腥聞數里因以名)
(州至元七年詔遣劉好禮為竒爾濟蘇哈喇哈納謙州/伊蘭州等處斷亊官即於此州修庫廩置傳舍以為治)
(所先是數部民俗皆以杞栁為杯皿刳木為槽以濟水/不解鑄作農器好禮聞諸朝乃遣工匠教為陶冶舟楫)
(土人/便之)
安南郡縣附錄
安南古交趾也陳氏叛服之蹟已見本傳今取其城邑
之可紀者錄於左方
大羅城路漢交趾郡唐置安南都䕶府宋時郡人李公
藴立國於此及陳氏立以其屬地置龍興天長長安府
龍興府本多岡鄉陳氏有國置龍興府
天長府本多墨鄉陳氏祖父所生之地建行宫於此嵗
一至示不忘本故改曰天長
長安府本華閭洞丁部領所生之地五代末部領立國
於此
歸化江路地接雲南
宣化江路地接特磨道
沱江路地接金齒
諒州路地接左右兩江
北江路在羅城東岸瀘江水分入北江江有六橋
如月江路
南册江路
大黄江路
烘路
快路
　國威州在羅城南(此以下州多接雲南廣/西界雖名州其實洞也)
　古州在北江
　仙州古龍編
　富良
　司農(一云楊舍/)
　定邊(一云明媚/)
　萬涯(一云明責/)
　文周(一云門州/)
　七源
　思浪
　大原(一云黄源/)
　通農
　羅順(一云來神/)
　梁舍(一云梁个/)
　平源
　光州(一云明蘇/)
　渭龍(一云乙舍/)
　道黄(即平林場/)
　　武寧(此以下縣接雲南廣西/界雖名縣其實洞也)　萬載　　丘温
　　新立　　恍縣　　紙縣　　厯縣　　闌橋
　　烏延　　古勇　　供縣　　窟縣　　上坡
　　門縣
清化府路漢九真隋唐為愛州其屬邑更號曰江曰場
曰甲曰社
　　梁江　　波龍江　古農江　宋舍江　茶江
　　安暹江　分場古文場　　古藤甲　支明甲
　　古宏甲　古戰甲　縁甲
乂安府路漢日南隋唐為驩州
　　倍江　　惡江　　偈江　　尚路社
　　唐舍社　張舍社
演州路本日南屬縣曰扶演安仁唐改演州
　　孝江　　多璧場　巨賴社　他袁社
布政府路本日南郡象林縣東濵海西際真蠟南接扶
南北連九徳東漢末區連殺象林令自立國稱林邑唐
時有環王者徙國於占曰占城今布政乃林邑故地
自安南大羅城至燕京約一百一十五驛計七千七百
餘里　　　　　　　邊氓服役
占城　　　王琴　　　蒲伽　　　道覽
淥淮　　　稔婆邏　　獠
　
　
　
　
　元史巻六十三
