
　資治通鑑卷一百十一
　　　　　　　　　　　　宋　司馬光　撰
　　　　　　　　　　　　　　胡三省　音注
　晉紀三十三(起屠維大淵獻盡/上章困敦凡二年)
　　安皇帝丙
隆安三年春正月辛酉大赦　戊辰燕昌黎尹留忠謀
反誅事連尚書令東陽公根尚書段成皆坐死遣中衞
将軍衞雙就誅忠弟志於凡城以衞將軍平原公元為
司徒尚書令　庚午魏主珪北廵分命大将軍常山王
遵等三軍從東道出長川(長川在禦夷鎮西北大漠之/東垂也下所謂西道中道盖)
(絶漠分/為三路)鎮北將軍高凉王樂真等七軍從西道出牛川
珪自將大軍從中道出駁髯水以襲高車(將即亮翻駁/北角翻髯而)
(占/翻)　壬午燕右將軍張真城門校尉和翰坐謀反誅癸
未燕大赦改元長樂(樂音/洛)燕主盛每十日一自决獄不
加拷掠多得其情(拷音考掠音亮史言/慕容盛以聰察殺身)　武威王烏孤
徙治樂都(治直之翻/樂音洛)以其弟西平公利鹿孤鎮安夷(安/夷)
(縣漢屬金城郡/晉分屬西平郡)廣武公傉檀鎮西平(西平治樂都縣唐/鄯州之湟水縣也)
(傉奴/沃翻)叔父素渥鎮湟河若留鎮澆河從弟替引鎮嶺南
(嶺南即洪/池嶺之南)洛囘鎮亷川從叔吐若留鎮浩亹(從才用翻/浩亹在樂)
(都之東隋唐併入湟/水縣浩音誥亹音門)夷夏俊傑(夏户/雅翻)隨才授任内居顯
位外典郡縣咸得其宜烏孤謂羣臣曰隴右河西本數
郡之地(漢時河西置武威張掖酒泉/四郡隴右置隴西金城二郡)遭亂分裂至十餘
國吕氏乞伏氏段氏最彊今欲取之三者何先楊統曰
乞伏氏本吾之部落終當服從(乞伏與禿髪/氏皆鮮卑也)段氏書生
無能為患且結好於我攻之不義(好呼/到翻)吕光衰耄嗣子
微弱(謂光以子/紹為嗣也)纂𢎞雖有才而内相猜忌若使浩亹亷
川乗虛迭出彼必疲於奔命不過二年兵勞民困則姑
臧可圖也(姑臧吕/光所都)姑臧舉則二冦不待攻而服矣烏孤
曰善　二月丁亥朔魏軍大破高車三十餘部獲七萬
餘口馬三十餘萬匹牛羊百四十餘萬頭衞王儀别将
三萬騎絶漠千餘里(將即/亮翻)破其七部獲二萬餘口馬五
萬餘匹牛羊二萬餘頭高車諸部大震　林邑王范達
陷日南九真遂冦交趾太守杜瑗擊破之(瑗于/眷翻)　庚戌
魏征虜将軍庾岳破張超於勃海斬之(張超據南皮/見上卷上年)
段業即凉王位改元天璽(是為北凉/璽斯氏翻)以沮渠蒙遜為尚
書左丞(沮子/余翻)梁中庸為右丞　魏主珪大獵於牛川之
南以髙車人為圍周七百餘里因驅其禽獸南抵平城
使高車築鹿苑廣數十里(廣古/曠翻)三月己未珪還平城甲
子珪分尚書三十六曹及外署凡置三百六十曹令八
部大夫主之(八部大夫恐當作八部大人魏王珪天興/元年置八部大人於皇城四方四維一面)
(置一人以擬八座謂之八國各有/屬官常侍待詔直左右出入王命)吏部尚書崔宏通署
三十六曹如令僕統事置五經博士增國子太學生員
合三千人珪問博士李先曰天下何物最善可以益人
神智對曰莫若書籍珪曰書籍凡有幾何如何可集對
曰自書契以來世有滋益以至于今不可勝計茍人主
所好何憂不集珪從之命郡縣大索書籍悉送平城(魏/主)
(珪之崇文如此而魏之儒風及平凉州之後始振盖代/北以右武為俗雖其君尚文未能回也嗚呼平凉之後)
(儒風雖振而北人胡服至孝文遷洛之時未盡改也/用夏變夷之難如是夫勝音升好呼到翻索晋客翻)
初秦王登之弟廣帥衆三千依南燕王徳徳以為冠軍
將軍處之乞活堡(帥讀曰率冠古玩翻乞活堡晉惠/帝時諸賊保聚之地處昌吕翻)㑹
熒惑守東井或言秦當復興(復扶/又翻)廣乃自稱秦王擊南
燕北地王鍾破之是時滑臺孤弱(徳徙滑臺事/見上卷上年)土無十
城衆不過一萬鍾旣敗附徳者多去徳而附廣徳乃留
魯陽王和守滑臺自帥衆討廣斬之(帥讀曰/率下同)燕主寳之
至黎陽也(事見上/卷上年)魯陽王和長史李辯勸和納之和不
從辯懼故潛引晉軍至管城(事亦見上/卷上年)欲因徳出戰而
作亂旣而徳不出辯愈不自安及徳討苻廣辯復勸和
反(復扶又/翻下同)和不從辯乃殺和以滑臺降魏(降户/江翻)魏行臺
尚書和跋在鄴帥輕騎自鄴赴之(騎奇/寄翻)旣至辨悔之閉
門拒守跋使尚書郎鄧暉説之(鄧暉魏之鄴臺尚/書郎也説輸芮翻)辯乃
開門内跋跋悉收徳宫人府庫徳遣兵擊跋跋逆擊破
之又破徳将桂陽王鎮(将即/亮翻)俘獲千餘人陳頴之民多
附於魏(陳頴陳郡/頴川也)南燕右衞將軍慕容雲斬李辯帥将
士家屬二萬餘口出滑臺赴徳(帥讀/曰率)徳欲攻滑臺韓範
曰嚮也魏為客吾為主人今也吾為客魏為主人人心
危懼不可復戰(復扶/又翻)不如先據一方自立基本乃圖進
取(微韓範之言徳若進攻滑臺必/至喪敗固不待慕容超之時也)張華曰彭城楚之舊
都(項羽都彭/城故云然)可攻而據之北地王鍾等皆勸徳攻滑臺
尚書潘聰曰滑臺四通八達之地(滑臺當滑津之要魏/自北渡河而南向晉)
(從清水入河秦㳂渭順河而下皆湊於滑臺又其城旁/無山陵可依車騎舟師皆可以騁故謂之四通八達之)
(地/)北有魏南有晉西有秦居之未嘗一日安也彭城土
曠人稀平夷無嶮且晉之舊鎮未易可取(易以/豉翻)又密邇
江淮夏秋多水乗舟而戰者呉之所長我之所短也青
州沃野二千里精兵十餘萬左有負海之饒右有山河
之固廣固城曹嶷所築(嶷魚/力翻)地形阻峻足為帝王之都
三齊英傑思得明主以立功於世久矣辟閭渾昔為燕
臣(孝武大元十九年辟閭渾/為慕容農所破遂臣於燕)今宜遣辯士馳説於前大
兵繼踵於後若其不服取之如拾芥耳(兼弱攻昧取亂/侮亡自三代之)
(時仲虺已有是言夫子定書弗之刪也後人泥古專言/王者之師以仁義行之若宋襄公可以為鑒矣説輸芮)
(翻/)旣得其地然後閉闗養鋭伺隙而動此乃陛下之闗
中河内也(用荀彧説魏武/之言伺相吏翻)徳猶豫未决沙門竺朗素善
占候(竺朗之/俗姓)徳使牙門蘇撫問之朗曰敬覽三策潘尚
書之議興邦之言也且今歲之初彗星起奎婁掃虚危
彗者除舊布新之象奎婁為魯虛危為齊(晉天文志奎/婁胃魯徐州)
(虚危齊青州彗祥嵗翻/又旋芮翻又徐醉翻)宜先取兖州廵撫琅邪至秋乃
北徇齊地此天道也撫又密問以年世朗以周易筮之
曰燕衰庚戌年則一紀世則及子(其後燕亡於義熙六/年歲在上章閹茂上)
(章庚也閹/茂戌也)撫還報徳徳乃引師而南兖州北鄙諸郡縣
皆降之(降户江/翻下同)徳置守宰以撫之禁軍士無得虜掠百
姓大恱牛酒屬路(屬之/欲翻)　丙子魏主珪遣建義将軍庾
真越騎校尉奚斤擊庫狄宥連侯莫陳三部皆破之(其/後)
(庫狄侯莫陳二姓皆貴/顯而宥連之種微矣)追奔至大峨谷置戍而還(還從/宣翻)
(又如/字)　己邜追尊帝所生母陳夫人為徳皇太后　夏
四月鮮卑疊掘河内帥户五千降于西秦西秦王乾歸
以河内為疊掘都統以宗女妻之(疊掘亦鮮卑一種也/河内其名掘其月翻)
(妻七/細翻)　甲午燕大赦　㑹稽王道子有疾(㑹工/外翻)且無日
不醉世子元顯知朝望去之乃諷朝廷解道子司徒揚
州刺史(朝直遙/翻下同)乙未以元顯為揚州刺史道子醒而後
知之大怒無如之何元顯以廬江太守㑹稽張灋順為
謀主(㑹工/外翻)多引樹親黨朝貴皆畏事之(為元顯張灋順/俱被誅張本)
　燕散騎常侍餘超左將軍高和等坐謀反誅(散悉亶/翻騎竒)
(寄/翻)　凉太子紹太原公纂將兵伐北凉(河西四郡張掖/在北故號北凉)
(将即/亮翻)北凉王業求救於武威王烏孤烏孤遣驃騎大将
軍利鹿孤及楊軌救之(驃匹妙翻/騎奇寄翻)業将戰沮渠蒙遜諫
曰楊軌恃鮮卑之彊有窺窬之志(秃髪本鮮卑種/也沮子余翻)紹纂
深入置兵死地不可敵也今不戰則有泰山之安戰則
有累卵之危業從之案兵不戰紹纂引兵歸六月烏孤
以利鹿孤為凉州牧鎮西平召車騎大将軍傉檀入録
府國事(傉奴/沃翻)　會稽世子元顯自以少年不欲頓居重
任(少詩/照翻)戊子以琅邪王徳文為司徒　魏前河間太守
盧溥帥其部曲數千家就食漁陽遂據有數郡秋七月
己未燕主盛遣使拜溥幽州刺史(為下魏黜張衮襲禽/盧漙張本帥讀曰率)
(使疏/吏翻)　辛酉燕主盛下詔曰法例律公侯有罪得以金
帛贖(戰國時魏文侯師李悝撰次諸國法著法經以為/王者之政莫急盜賊盜賊湏劾捕故著網捕二篇)
(其輕狡越城博戯假借不亷淫侈踰制以為雜律一篇/又以其律具其加減故所著六篇皆罪名之制也漢蕭)
(何條益事律興廏户三篇合為九篇魏陳羣等采漢律/制新律十八篇集罪例為刑名冠於律首盜律有劫略)
(恐猲和賣買人科有持質皆非盜事分以為劫略律賊/律有欺謾詐偽踰封矯制囚律有詐偽生死令丙有詐)
(自復免事類衆多分為詐律賊律有賊伐樹木殺傷人/畜産及諸亡印金布律有毁傷亡失縣官財物分為毁)
(亡律囚律有告劾傳覆廏律有告反逮受科有登聞道/辭分為告劾律囚律有繫囚鞠獄㫁獄之法興律有上)
(獄之事科有考事報讞宜别為篇分為繋訊㫁獄律盜/律有受所監受財枉法雜律有假借不亷令乙有呵人)
(受錢科有使者驗賂其事相類分為請賕律盜律有勃/辱强賊興律有擅興徭役具律有出賣科有擅作修舎)
(事分為興擅律興律有乏徭稽留賊律有儲峙不辦廏/律有乏軍乏興及舊典有奉法不謹不承用詔書漢氏)
(施行不宜復以為灋别為之留律秦世舊有廏置乗傳/副車食厨後漢但設騎置無車馬而律猶著其文則為)
(虚設故除廏律取其可用合科者為郵驛令告劾律上/言變事令以驚事告急與興律烽燧及科令者以為驚)
(事律盜律有還贓卑主金布律有罸贖入責以呈黄金/為價科有平庸坐贓事以為償贓律律之初制無免坐)
(之文張湯趙禹始作監臨部主見知故縱之例其見知/而故不舉劾以贖論其不見不知者不坐科條免坐繁)
(多宜總為免例以省科文故更定以為免坐律晉初賈/充定法就漢九章增十一篇改舊律為刑名法例辨囚)
(律為告劾繋訊㫁獄分盜律為請賕詐偽水火毁亡因/事類為衞禁違制撰周官為諸侯律合二十篇孔頴達)
(曰古之贖罪皆用銅漢始改用黄金但少其斤兩令與/金相敵漢及後魏贖罪皆用黄金後魏以金難得合金)
(一兩收絹十匹今/律乃復依古贖銅)此不足以懲惡而利於王府甚無謂
也自今皆令立功以自贖勿復輸金帛(復扶/又翻)　西秦丞
相南川宣公出連乞都卒(南川地名/宣諡也)　秦齊公崇鎮東
將軍楊佛嵩㓂洛陽河南太守隴西辛恭靖嬰城固守
雍州刺史楊佺期遣使求救於魏常山王遵(雍於用翻/使疏吏翻)
(下/同)魏主珪以散騎侍郎西河張濟為遵從事中郎以報
之佺期問於濟曰魏之伐中山戎士幾何濟曰四十餘
萬(事見一百八卷孝/武太元二十一年)佺期曰以魏之彊小羌不足滅也
且晉之與魏本為一家(謂猗盧救/劉琨時也)今旣結好(好呼/到翻)義無
所隱此間兵弱糧寡洛陽之救恃魏而已若其保全必
有厚報若其不守與其使羌得之不若使魏得之(若楊/佺期)
(者豈可使之/扞禦封疆哉)濟還報八月珪遣太尉穆崇將六萬騎往
救之　燕遼西太守李朗在郡十年威行境内(燕遼西/郡治令)
(支/)恐燕主盛疑之累徵不赴以其家在龍城未敢顯叛
陰召魏兵許以郡降魏(降户江/翻下同)遣使馳詣龍城廣張㓂
勢盛曰此必詐也召使者詰問(詰去/吉翻)果無事實盛盡滅
朗族丁酉遣輔國將軍李旱討之　初魏奮武將軍張
衮以才謀為魏主珪所信重委以腹心珪問中州士人
於衮衮薦盧溥及崔逞珪皆用之珪圍中山久未下軍
食乏(見一百九卷/隆安元年)問計於羣臣逞為御史中丞對曰桑
椹可以佐糧飛鴞食椹而改音詩人所稱也珪雖用其
言聽民以椹當租然以逞為侮慢心銜之(詩翩彼飛鴞/集于泮林食)
(我桑椹懐我好音註云鴞惡聲之鳥也鴞恒惡鳴今食/桑椹故改其鳴歸就我以善音珪本北人而入中原故)
(銜逞以/為侮慢)秦人㓂襄陽雍州刺史郗恢以書求救於魏常
山王遵曰賢兄虎步中原珪以恢無君臣之禮命衮及
逞為復書必貶其主衮逞謂帝為貴主珪怒曰命汝貶
之而謂之貴主何如賢兄也逞之降魏也(見一百九卷/隆安元年)
以天下方亂恐無復遺種(種章/勇翻)使其妻張氏與四子留
冀州逞獨與幼子賾詣平城(賾士/革翻)所留妻子遂奔南燕
珪并以是責逞賜逞死盧溥受燕爵命侵掠魏郡縣殺
魏幽州刺史封沓干珪謂衮所舉皆非其人黜衮為尚
書令史衮乃闔門不通人事惟手校經籍嵗餘而終燕
主寶之敗也中書令民部尚書封懿降於魏珪以懿為
給事黄門侍郎都坐大官(魏官有三都大官都坐大官/外都大官内都大官坐徂卧)
(翻/)珪問懿以燕氏舊事懿應對疎慢亦坐廢於家(珪盖/自疑)
(以為衣冠之/士慢之也)　武威王秃髪烏孤醉走馬傷脇而卒遺
令立長君(長知/兩翻)國人立其弟利鹿孤諡烏孤曰武王廟
號烈祖利鹿孤大赦徙治西平　南燕王徳遣使説幽
州刺史辟閭渾欲下之(晉氏南渡僑立幽冀青并四州/於江北秦圍幽州刺史田洛于)
(三阿是其證也孝武太元之季復取齊地徙幽冀二州/于齊是後鎮齊者率領青冀二州刺史渾領幽州刺史)
(盖自北而南未純為晉臣使領/幽州而鎮廣固也説輸芮翻)渾不從徳遣北地王鍾
帥步騎二萬擊之(帥讀/曰率)徳進據琅邪徐兖之民歸附者
十餘萬徳自琅邪引兵而北以南海王法為兖州刺史
鎮梁父(父音/甫)進攻莒城守将任安委城走徳以潘聰為
徐州刺史鎮莒城(莒縣前漢屬城陽國後漢屬琅邪/晉分屬東莞郡将即亮翻任音壬)蘭
汗之亂燕吏部尚書封孚南奔辟閭渾渾表為勃海太
守及徳至孚出降(降户江/翻下同)徳大喜曰孤得青州不為喜
喜得卿耳遂委以機密北地王鍾傳檄青州諸郡諭以
禍福辟閭渾徙八千餘家入守廣固遣司馬崔誕戍薄
荀固平原太守張豁戍栁泉(薄荀盖人姓名遇亂聚衆/保固此地因以為名齊人)
(率謂保聚之地為固漢書地理志/北海郡有栁泉侯國後漢晉省)誕豁承檄皆降於徳
渾懼携妻子奔魏徳遣射聲校尉劉綱追之及於莒城
斬之渾子道秀自詣徳請與父俱死徳曰父雖不忠(以/辟)
(閭渾背燕/為不忠)而子能孝特赦之渾參軍張瑛為渾作檄(瑛/音)
(英為于/偽翻)辭多不遜徳執而讓之瑛神色自若徐曰渾之
有臣猶韓信之有蒯通通遇漢祖而生(事見十二卷/高祖十二年)臣
遭陛下而死比之古人竊不不幸耳徳殺之遂定都廣
固　燕李旱行至建安燕主盛急召之羣臣莫測其故
九月辛未復遣之李朗聞其家被誅(被皮/義翻)擁二千餘户
以自固及聞旱還謂有内變不復設備(復扶/又翻)留其子養
守令支(應劭曰令音鈴師古曰音郎定翻/孟康曰支音袛裴松支其兒翻)自迎魏師於
北平(前漢北平郡治平剛後漢治/土垠晉治徐無後魏治盧龍)壬子旱襲令支克之
遣廣威將軍孟廣平追及朗於無終斬之(無終春秋無/終子之國自)
(漢以來為縣屬右北平劉昫曰/唐薊州玉田縣漢無終縣地)　秦主興以災異屢見
(見賢/遍翻)降號稱王下詔令羣公卿士將牧守宰各降一等
(將即亮翻守/式又翻下同)大赦改元𢎞始存問孤貧舉拔賢俊簡省
灋令清察獄訟守令之有政迹者賞之貪殘者誅之逺
近肅然　冬十月甲午燕中衞將軍衞雙有罪賜死李
旱還聞雙死懼棄軍而亡至板陘(陘音/刑)復還歸罪(復扶/又翻)
燕主盛復其爵位謂侍中孫勍曰旱為將而棄軍罪在
不赦(勍渠京翻/将即亮翻)然昔先帝蒙塵骨肉離心公卿失節惟
旱以宦者忠勤不懈始終如一(事見上/卷二年)故吾念其功而
赦之耳　辛恭靖固守百餘日魏救未至秦兵拔洛陽
獲恭靖恭靖見秦王興不拜曰吾不為羌賊臣興囚之
恭靖逃歸自淮漢以北諸城多請降送任於秦(降户/江翻)
魏主珪以穆崇為豫州刺史鎮野王(秦旣克洛陽魏置/鎮於野王以備其)
(渡河/侵軼)　會稽世子元顯性苛刻(㑹工/外翻)生殺任意發東土
諸郡免奴為客者(奴戶者有罪沒為官奴公卿以下至/九品官及宗室國賔先賢之後及士)
(人子孫占䕃以為客/戶是謂免奴為客)號曰樂屬(樂徒/各翻)移置京師以充兵
役東土囂然苦之孫恩因民心騷動自海島帥其黨殺
上虞令(上虞縣自漢以來屬會稽郡西/北距郡城百餘里帥讀曰率)遂攻㑹稽㑹稽
内史王凝之羲之之子也世奉天師道(天師道即張道/陵之所傳也㑹)
(工外/翻)不出兵亦不設備日於道室稽顙跪呪(道室奉道/之室也稽)
(音/啟)官屬請出兵討恩凝之曰我已請大道借鬼兵守諸
津要各數萬賊不足憂也及恩漸近乃聽出兵恩已至
郡下甲寅恩陷會稽凝之出走恩執而殺之并其諸子
凝之妻謝道藴弈之女也聞冦至舉措自若命婢肩輿
抽刀出門手殺數人乃被執(被皮/義翻)呉國内史桓謙臨海
太守新秦王崇(晉書作新蔡王崇崇汝南王祐之曾孫/自其祖父以來嗣新蔡國封秦當作蔡)
義興太守魏隱皆棄郡走於是會稽謝鍼呉郡陸瓌呉
興丘尫(鍼其亷翻瓌姑/回翻尫烏光翻)義興許允之臨海周胄永嘉張
永等及東陽新安凡八郡人一時起兵殺長吏以應恩
旬日之中衆數十萬呉興太守謝邈永嘉太守司馬逸
嘉興公顧𦙍南康公謝明慧黄門郎謝冲張琨中書郎
孔道等皆為恩黨所殺邈冲皆安之弟子也時三吳承
平日久民不習戰故郡縣兵皆望風奔潰恩據㑹稽自
稱征東將軍逼人士為官屬號其黨曰長生人民有不
與之同者戮及嬰孩死者什七八醢諸縣令以食其妻
子(食祥/吏翻)不肯食者輙支解之(支解者隨其支節/解剥若解牛然)所過掠
財物燒邑屋焚倉廪刋木堙井(孔安國曰刋槎/其木也堙塞也)相帥聚
於㑹稽(帥讀曰/率下同)婦人有嬰兒不能去者投於水中曰賀
汝先登仙堂我當尋後就汝恩表㑹稽王道子及世子
元顯之罪請誅之自帝即位以來内外乖異石頭以南
皆為荆江所據以西皆豫州所專(江水自荆江二州界/入揚州界皆東北流)
(厯陽在江西建康在江東孫權/築石頭城盖據江津之要衝也)京口及江北皆劉牢之
及廣陵相髙雅之所制朝政所行惟三呉而已(朝直/遙翻)及
孫恩作亂八郡皆為恩有(八郡㑹稽臨海永嘉東/陽新安呉呉興義興也)畿内
諸縣盜賊處處蠭起恩黨亦有潜伏在建康者人情危
懼常慮竊發於是内外戒嚴加道子黄鉞元顯領中軍
将軍命徐州刺史謝琰兼督呉興義興軍事以討恩劉
牢之亦發兵討恩拜表輙行(牢之鎮/京口)　西秦以金城太
守辛靜為右丞相　十二月甲午燕燕郡太守高湖帥
户三千降魏湖泰之子也(為後高歡簒魏/張本降戶江翻)　丙午燕主
盛封弟淵為章武公䖍為博陵公子定為遼西公　丁
未燕太后段氏卒諡曰惠徳皇后　謝琰擊斬許允之
迎魏隱還郡進擊丘尫破之與劉牢之轉鬬而前所向
輙克琰留屯烏程(烏程縣前漢屬㑹稽郡後漢/屬呉郡魏晉以來屬吳興郡)遣司馬
高素助牢之進臨浙江(浙之/列翻)詔以牢之都督呉郡諸軍
事初彭城劉裕生而母死父翹僑居京口家貧将棄之
同郡劉懐敬之母裕之從母也生懐敬未朞走往救之
㫁懐敬乳而乳之(從才用翻㫁丁管翻上/乳如字下乳人喻翻)及長勇健有
大志僅識文字以賣履為業好樗蒲為鄉閭所賤(長知/兩翻)
(好呼/到翻)劉牢之擊孫恩引裕參軍事(晉宋之制參軍不/署曹者無定員)使
將數十人覘賊遇賊數千人即迎擊之從者皆死(覘丑/亷翻)
(從才/用翻)裕墜岸下賊臨岸欲下裕奮長刀仰斫殺數人乃
得登岸仍大呼逐之(呼火/故翻)賊皆走裕所殺傷甚衆劉敬
宣怪裕久不返引兵尋之見裕獨驅數千人咸共歎息
因進擊賊大破之斬獲千餘人(劉裕事/始此)初恩聞八郡響
應謂其屬曰天下無復事矣(復扶/又翻)當與諸君朝服至建
康(言欲踐位也/朝直遙翻)旣而聞牢之臨江曰我割浙江以東不
失作句踐(欲如越王句踐保/有㑹稽也句音鈎)戊申牢之引兵濟江恩聞
之曰孤不羞走(江表傳周瑜之破魏軍也曹公/曰孤不羞走故恩引以為言)遂驅男
女二十餘萬口東走多棄寶物子女於道官軍競取之
恩由是得脱復逃入海島(復扶又/翻下同)高素破恩黨於山陰
(山陰縣屬㑹稽郡/郡城以北皆縣界)斬恩所署呉郡太守陸瓌(瓌工/回翻)呉興
太守丘尫餘姚令呉與沈穆夫(餘姚縣屬㑹稽郡在/郡城東二百餘里)東
土遭亂企望官軍之至(企去/智翻)既而牢之等縱軍士暴掠
士民失望郡縣城中無復人跡月餘乃稍有還者朝廷
憂恩復至以謝琰為會稽太守都督五郡軍事帥徐州
文武戍海浦(五郡㑹稽臨海東陽永嘉新安也今自龕/山而東至蘭風石堰鳴鶴松浦蟹浦定海)
(皆海浦也/帥讀曰率)以元顯録尚書事時人謂道子為東録元顯
為西録西府車騎填輳東第門可張羅矣元顯無良師
友所親信者率皆佞諛之人或以為一時英傑或以為
風流名士由是元顯日益驕侈諷禮官立議以已徳隆
望重既録百揆百揆皆應盡敬(舜納于百揆禹宅百揆/周官曰唐虞稽古建官)
(維百内有百揆四岳外有州牧侯伯皆以百揆為官名/孔安國曰揆度也舜舉八凱使揆度百事是古以百揆)
(名官之義也晉人/多以百揆為百官)於是公卿以下見元顯皆拜時軍旅
數起國用虚竭自司徒以下日廪七升而元顯聚斂不
已富踰帝室(為元顯亡國敗家張本/數所角翻斂力贍翻)　殷仲堪恐桓𤣥
跋扈乃與楊佺期結昏為援佺期屢欲攻𤣥仲堪每抑
止之𤣥恐終為殷楊所滅乃告執政求廣其所統執政
亦欲交構使之乖離乃加𤣥都督荆州四郡軍事(執政/謂元)
(顯荆州四郡謂長沙/衡楊湘東零陵也)又以𤣥兄偉代佺期兄廣為南蠻
校尉佺期忿懼楊廣欲拒桓偉仲堪不聽出廣為宜都
建平二郡太守楊孜敬先為江夏相(夏户雅翻/相息亮翻)𤣥以兵
襲而劫之以為諮議參軍佺期勒兵建牙聲言援洛欲
與仲堪共襲𤣥仲堪雖外結佺期而内疑其心苦止之
猶慮弗能禁遣從弟遹屯于北境(遹以律翻雍州治/襄陽在江陵之北)以
遏佺期佺期旣不能獨舉又不測仲堪本意乃解兵仲
堪多疑少決(少詩/沼翻)諮議參軍羅企生謂其弟遵生曰殷
侯仁而無㫁必及於難(企去智翻㫁丁/亂翻難乃旦翻)吾䝉知遇義不
可去必將死之是嵗荆州大水平地三丈仲堪竭倉廪
以賑饑民(賑之/忍翻)桓𤣥欲乗其虛而伐之乃發兵西上(上/時)
(掌/翻)亦聲言救洛與仲堪書曰佺期受國恩而棄山陵宜
共罪之(晉復洛陽以屬雍州統内/故𤣥以棄山陵罪佺期)今當入沔討除佺期
(沔彌/兖翻)已頓兵江口若見與無貳(與許也從也黨也/心持兩端為貳)可收
楊廣殺之如其不爾便當帥兵入江(入江則欲攻江陵/帥讀曰率下同)
時巴陵有積穀𤣥先遣兵襲取之梁州刺史郭銓當之
官路經夏口(夏户/雅翻)𤣥詐稱朝廷遣銓為已前鋒乃授以
江夏之衆使督諸軍竝進密報兄偉令為内應偉遑遽
不知所為(遑急也遽/亦急也)自齎疏示仲堪仲堪執偉為質(質/音)
(致/)令與𤣥書辭甚苦至𤣥曰仲堪為人無決常懷成敗
之計為兒子作慮(為于/偽翻)我兄必無憂也仲堪遣殷遹帥
水軍七千至西江口(水經江水東至長沙下雋縣北湘/水從南來注之江水又東左得二)
(夏浦註云夏浦/俗謂之西江口)𤣥使郭銓苻宏擊之(孝武太元十年苻/宏來奔處之江州)
(𤣥因以/為将)遹等敗走𤣥頓已陵食其穀仲堪遣楊廣及弟
子道䕶等拒之皆為𤣥所敗(敗補/邁翻)江陵震駭城中乏食
以胡麻廪軍士(胡麻今謂之芝麻粒小於粟而黑可以/為油九炊九曝以為飯食之使人不飢)
(廩當作/稟給也)𤣥乗勝至零口(零口即靈溪/入江之口)去江陵二十里仲
堪急召楊佺期以自救佺期曰江陵無食何以待敵可
來見就共守襄陽仲堪志在全軍保境不欲棄州逆走
乃紿之曰(紿待/亥翻)比來收集已有儲矣(比毗至/翻近也)佺期信之
帥步騎八千精甲耀日至江陵仲堪唯以飯餉其軍佺
期大怒曰今茲敗矣不見仲堪與其兄廣共擊𤣥𤣥畏
其鋭退軍馬頭(江陵縣南有江津/戍戍南對馬頭岸)明日佺期引兵急擊
郭銓幾獲之(幾居/依翻)會𤣥兵至佺期大敗單騎奔襄陽仲
堪出奔鄼城(鄼縣即蕭何所封之邑漢屬南/陽郡晉分屬順陽郡鄼音賛)𤣥遣將軍
馮該追佺期及廣皆獲而殺之傳首建康佺期弟思平
從弟尚保孜敬逃入蠻中(從才/用翻)仲堪聞佺期死将數百
人将奔長安至冠軍城(冠軍縣即霍去病所封之邑屬/南陽郡其地在唐鄧州臨湍縣)
(南界冠/古玩翻)該追獲之還至柞溪(水經註柞溪水出江陵縣/北盖諸池散流咸所㑹合)
(積以成川東流逕驛路水上有大橋仲堪縊/處也又東注船官湖柞子各翻又在各翻)逼令自殺
并殺殷道䕶仲堪奉天師道禱請鬼神不吝財賄而嗇
於周急好為小惠以恱人(好呼/到翻)病者自為診脉分藥(診/止)
(忍翻按脉以候病/為診為于偽翻)用計倚伏煩密而短於鑒略故至於
敗仲堪之走也文武無送者惟羅企生從之路經家門
弟遵生曰作如此分離何可不一執手企生旋馬授手
遵生有力因牽下之曰家有老母去将何之企生揮淚
曰今日之事我必死之汝等奉養(企去智翻養/羊尚翻下同)不失子
道一門之中有忠與孝亦復何恨(復扶/又翻)遵生抱之愈急
仲堪於路待之見企生無脱理策馬而去及𤣥至荆州
人士無不詣𤣥者企生獨不往而營理仲堪家事或曰
如此禍必至矣企生曰殷侯遇我以國士為弟所制不
得隨之共殄醜逆復何面目就桓求生乎(復扶又/翻下同)𤣥聞
之怒然待企生素厚先遣人謂曰若謝我當釋汝企生
曰吾為殷荆州吏荆州敗不能救尚何謝為𤣥乃收之
復遣人問企生欲何言企生曰文帝殺嵇康嵇紹為晉
忠臣(殺嵇康事見七十八卷魏元帝景元三年/嵇紹死事見八十五卷惠帝永興元年)從公乞
一弟以養老母𤣥乃殺企生而赦其弟　凉王光疾甚
立太子紹為天王自號太上皇帝以太原公纂為太尉
常山公𢎞為司徒謂紹曰今國家多難三鄰伺隙(三鄰/謂秃)
(髪乞伏段業/也難乃旦翻)吾沒之後使纂統六軍𢎞管朝政(朝直/遙翻)汝
恭已無為委重二兄庶幾可濟(幾居/依翻)若内相猜忌則蕭
牆之變旦夕至矣又謂纂𢎞曰永業才非撥亂(吕紹字/永業)
直以立嫡有常猥居元首(君為/元首)今外有彊冦人心未寧
汝兄弟緝睦則祚流萬世(緝當/作輯)若内自相圖則禍不旋
踵矣纂𢎞泣曰不敢又執纂手戒之曰汝性麤暴深為
吾憂善輔永業勿聽讒言是日光卒(年六/十三)紹秘不發喪
纂排閤入哭盡哀而出紹懼以位讓之曰兄功髙年長
(長知/兩翻)宜承大統纂曰陛下國之冡嫡臣敢奸之(奸音/干)紹
固讓纂不許驃騎将軍吕超謂紹曰纂為将積年(驃匹/妙翻)
(騎奇寄翻/将即亮翻)威震内外臨喪不哀步髙視逺必有異志宜
早除之紹曰先帝言猶在耳奈何棄之吾以弱年負荷
大任(荷下/可翻)方賴二兄以寧家國縱其圖我我視死如歸
終不忍有此意也卿勿復言(復扶又/翻下同)纂見紹於湛露堂
超執刀侍側目纂請收之紹弗許(為超終殺/纂張本)超光弟寶
之子也𢎞密遣尚書姜紀謂纂曰主上闇弱未堪多難
(難乃/旦翻)兄威恩素著宜為社稷計不可狥小節也纂於是
夜帥壯士數百踰北城攻廣夏門𢎞帥東苑之衆斧洪
範門(王隐晉書曰凉州城東西三里南北七里本匈奴/所築及張氏之世又増築四城箱各千歩東城命)
(曰講武場北城命曰𤣥武圃皆殖園果有宫殿廣/夏門洪範門皆中城門也帥讀曰率夏户雅翻)左衛
將軍齊從守融明觀(觀古/玩翻)逆問之曰誰也衆曰太原公
從曰國有大故主上新立太原公行不由道夜入禁城
将為亂邪因抽劔直前斫纂中額(中竹/仲翻)纂左右禽之纂
曰義士也勿殺紹遣虎賁中郎将吕開帥禁兵拒戰於
端門吕超帥卒二千赴之衆素憚纂皆不戰而潰纂入
自青角門升謙光殿(青角門盖凉州中城之東門也謙/光殿張駿所起自以專制河右而)
(世執臣節雖謙/而光故以名殿)紹登紫閣自殺吕超奔廣武纂憚𢎞兵
彊以位讓𢎞𢎞曰𢎞以紹弟也而承大統衆心不順是
以違先帝遺命而廢之慙負黄泉(杜預曰地中之/泉故曰黄泉)今復
踰兄而立豈𢎞之本志乎纂乃使𢎞出告衆曰先帝臨
終受詔如此羣臣皆曰茍社稷有主誰敢違者纂遂即
天王位(纂字永緒光/之庶長子也)大赦改元咸寧諡光曰懿武皇帝
廟號太祖諡紹曰隱王以𢎞為大都督督中外諸軍事
大司馬車騎大将軍司𨽻校尉録尚書事改封番禾郡
公(番音/盤)纂謂齊從曰卿前斫我一何甚也從泣曰隱王
先帝所立陛下雖應天順人而微心未達唯恐陛下不
死何謂甚也纂賞其忠善遇之纂叔父征東将軍方鎮
廣武纂遣使謂方曰(使疏/吏翻)超實忠臣義勇可嘉但不識
國家大體權變之宜方賴其用以濟世難(難乃/旦翻)可以此
意諭之超上疏陳謝纂復其爵位(為超殺/纂張本)　是嵗燕主
盛以河間公熙為都督中外諸軍事尚書左僕射領中
領軍　劉衞辰子文陳降魏(降户/江翻)魏主珪妻以宗女(妻/七)
(細/翻)拜上将軍賜姓宿氏(魏内入諸姓有宿六斤氏改為/宿氏盖使文陳與之合族屬)
四年春正月壬子朔燕主盛大赦自貶號為庶人天王
　魏材官將軍和跋(漢置材官將軍領郡國材官士以/出征師還則省晉魏以後置材官)
(將軍主工匠土木之事/則漢右校令之任也)襲盧溥於遼西戊午克之(溥附/燕見)
(上/年)禽溥及其子煥送平城車裂之燕主盛遣廣威将軍
孟廣平救溥不及斬魏遼西守宰而還　乙亥大赦
西秦王乾歸遷都苑川(乞㐲氏本居苑川乾歸/遷于金城今復都苑川)　秃髪
利鹿孤大赦改元建和　高句麗王安事燕禮慢(句如/字又)
(音駒麗/力知翻)二月丙申燕王盛自将兵三萬襲之(将即/亮翻)以驃
騎大將軍熙為前鋒拔新城南蘇二城開境七百餘里
徙五千餘户而還(還從宣翻/又如字)熙勇冠諸將盛曰叔父雄
果有世祖之風(慕容垂廟號世祖/冠古玩翻下同)但𢎞略不如耳　初
魏主珪納劉頭眷之女寵冠後庭生子嗣及克中山(克/中)
(山見一百九/卷隆安元年)獲燕主寶之幼女将立皇后用其國故事
鑄金人以卜之劉氏所鑄不成慕容氏成三月戊午立
慕容氏為皇后(北史曰魏故事将立皇后必令手鑄/金人以成者為吉不則不得立也)
桓𤣥既克荆雍(雍於/用翻)表求領荆江二州詔以𤣥為都督
荆司雍秦梁益寧七州諸軍事荆州刺史以中䕶軍桓
脩為江州刺史𤣥上疏固求江州於是進𤣥督八州及
揚豫八郡諸軍事復領江州刺史(復扶/又翻)𤣥輙以兄偉為
雍州刺史朝廷不能違又以從子振為淮南太守(𤣥既/督八)
(州及揚豫八郡則西極岷嶓東盡厯陽蕪湖皆其統内/矣漢晉淮南郡本治夀春成帝時祖約蘇峻為亂胡冦)
(又屢至民南渡江者轉多乃於江南僑立淮南郡後又/割丹陽之于湖為淮南境𤣥遣振守之是逼建康之漸)
(也從才/用翻)　凉王纂以大司馬𢎞功髙地逼忌之𢎞亦自
疑遂以東苑之兵作亂攻纂纂遣其将焦辨擊之(将即/亮翻)
𢎞衆潰出走纂縱兵大掠悉以東苑婦女賞軍𢎞之妻
子亦在中纂笑謂羣臣曰今日之戰何如侍中房晷對
曰天禍凉室憂患仍臻先帝始崩隱王廢黜山陵甫訖
大司馬稱兵京師流血昆弟接刃雖𢎞自取夷滅亦由
陛下無常棣之恩(左傳富辰曰召穆公思周徳之不類/糾合宗族於成周而作詩曰常棣之)
(華鄂不韡韡几今之人莫如兄弟其四章曰兄弟閱/于牆外禦其侮如是則兄弟雖有小忿不廢懿親)當
省已責躬以謝百姓(省悉/景翻)乃更縱兵大掠囚辱士女釁
自𢎞起百姓何罪且𢎞妻陛下之弟婦𢎞女陛下之姪
也奈何使無賴小人辱為婢妾天地神明豈忍見此遂
歔欷流涕(歔音虚欷許/既翻又音希)纂改容謝之召𢎞妻子寘於東
宫厚撫之𢎞將犇秃髪利鹿孤道過廣武詣吕方方見
之大哭曰天下甚寛汝何為至此乃執𢎞送獄纂遣力
士康龍就拉殺之(拉盧/合翻)纂立妃楊氏為后以后父桓為
尚書左僕射凉都尹(凉都姑臧改武威/太守為凉都尹)　辛邜燕襄平
令段登等謀反誅　凉王纂将伐武威王利鹿孤中書
令楊頴諫曰利鹿孤上下用命國未有釁不可伐也不
從利鹿孤使其弟傉檀拒之(傉奴/沃翻)夏四月傉檀敗凉兵
於三堆(三堆在浩亹河/南敗補邁翻)斬首二千餘級　初隴西李暠
好文學有令名(暠古老翻/好呼到翻)嘗與郭黁及同母弟敦煌宋
繇同宿(黁奴昆翻/敦徒門翻)黁起謂繇曰君當位極人臣李君終
當有國家有騍馬生白額駒(騍馬牝馬也騍/音課晉書作騧)此其時也
及孟敏為沙州刺史以暠為效穀令(效穀縣自漢以來/屬敦煌郡師古曰)
(本魚澤障也桑欽説孝武元封六年濟南崔不意為魚/澤尉教力田以勤效得穀因立為縣名後周併入敦煌)
(縣/)宋繇事北凉王業為中散常侍(以中散大夫常侍/左右也散悉亶翻)孟
敏卒敦煌䕶軍馮翊郭謙沙州治中敦煌索仙等(索昔/各翻)
以暠溫毅有惠政推為敦煌太守(敦徒/門翻)暠初難之㑹宋
繇自張掖告歸謂暠曰段王無逺略終必無成兄忘郭
黁之言邪白額駒今已生矣暠乃從之遣使請命於業
(使疏/吏翻)業因以暠為敦煌太守右衞將軍敦煌索嗣言於
業曰李暠不可使處敦煌(索昔各翻/處昌吕翻)業遂以嗣代暠為
敦煌太守使帥五百騎之官(帥讀/曰率)嗣未至二十里移暠
迎己(未至敦煌讒二十里/移書於暠使迎已也)暠驚疑將出迎之效穀令張
邈及宋繇止之曰段王闇弱正是英豪有為之日将軍
據一國成資奈何拱手授人嗣自恃本郡謂人情附已
不意將軍猝能拒之可一戰擒也暠從之先遣繇見嗣
啗以甘言(啗徒敢翻/又徒陷翻)繇還謂暠曰嗣志驕兵弱易取也
(易以/豉翻)暠乃遣邈繇與其二子歆讓逆撃嗣嗣敗走還張
掖暠素與嗣善尤恨之表業請誅嗣沮渠男成亦惡嗣
勸業除之業乃殺嗣(段業既失張掖又殺索嗣以自翦/其羽翼所以終死於沮渠蒙遜之)
(手惡烏/路翻)遣使謝暠進暠都督凉興以西諸軍事鎮西將
軍(段業分敦煌之凉興烏澤晉昌之宜禾為凉興郡至/宇文氏併晉之廣至宜安淵泉合為凉興縣隋唐𤓰)
(州之常樂縣/即其地也)　吐谷渾視羆卒世子樹洛干方九歲弟
烏紇堤立妻樹洛干之母念氏生慕璝慕延(璝古/回翻)烏紇
堤懦弱荒淫不能治國(治直/之翻)念氏專制國事有膽智國
人畏服之　燕前將軍段璣太后段氏之兄子也為段
登辭所連及五月壬子逃奔遼西(為後段璣等弑盛張/本盛懲蘭汗嚴刑以)
(繩下亦終於身死人手人/而不仁疾之已甚亂也)　丙寅衞將軍東亭獻侯王
珣卒　己巳魏主珪東如涿鹿西如馬邑觀灅源(灅力/水翻)
　戊寅燕段璣復還歸罪(復扶/又翻)燕王盛赦之賜號曰思
悔侯使尚公主入直内殿　謝琰以資望鎮會稽(資謂/門地)
(成資望謂時/望㑹工外翻)不能綏懷又不為武備諸將咸諫曰賊近
在海浦伺人形便宜開其自新之路琰不從曰苻堅之
衆百萬尚送死淮南(琰與謝𤣥同破/苻堅遂輕孫恩)孫恩小賊敗死入
海何能復出(復扶又/翻下同)若其果出是天欲殺之也旣而恩
冦浹口(浹口今在明州定海縣虎蹲山外浹即叶/翻杜佑曰浹口在明州鄮縣東北七十里)入餘
姚破上虞進及邢浦(晉書曰邢浦去山/陰北三十五里)琰遣參軍劉宣
之擊破之恩退走少日復冦邢浦(少詩沼翻復/扶又翻下同)官軍失
利恩乗勝徑進己邜至㑹稽琰尚未食曰要當先滅此
賊而後食因跨馬出戰兵敗為帳下都督張猛所殺吳
興太守庾桓恐郡民復應恩殺男女數千人恩轉冦臨
海朝廷大震遣冠軍将軍桓不才(冠古/玩翻)輔國将軍孫無
終寧朔将軍髙雅之拒之　秦征西大将軍隴西公碩
徳将兵五千伐西秦(五千恐/少當考)入自南安峽(南安峽在唐/秦州隴城縣)
(界徳將/即亮翻)西秦王乾歸帥諸將拒之(帥讀/曰率)軍于隴西　楊
軌田𤣥明謀殺武威王利鹿孤利鹿孤殺之(隆安二年/楊軌降利)
(鹿/孤)　六月庚辰朔日有食之　以琅邪王師何澄為尚
書左僕射(晉諸王置師友文學各一人初避景帝/諱改師為傅後以桃廟不諱復為師)澄準
之子也(何準見一百卷/穆帝升平元年)　甲子燕大赦　凉王纂将襲
北凉姜紀諌曰盛夏農事方殷且宜息兵今逺出嶺西
(自姑臧西北出張掖其間有/大嶺度嶺而西西郡當其要)秃髪氏乗虚襲京師將若
之何不從進圍張掖西掠建康秃髪傉檀聞之將萬騎
襲姑臧纂弟隴西公緯憑北城以自固傉檀置酒朱明
門上鳴鐘鼓饗将士曜兵於青陽門(朱明門姑臧城南/門也青陽門東門)
(也傉奴/沃翻)掠八千餘户而去纂聞之引兵還　秋七月壬
子太皇太后李氏崩　丁邜大赦　西秦王乾歸使武
衛將軍慕兀等屯守秦軍樵采路絶秦王興潜引兵救
之乾歸聞之使慕兀帥中軍二萬屯栢楊(水經註伯陽/水出伯陽谷)
(在董亭東又東有伯陽城城南謂之伯陽川盖李耳西/入往逕所由故川原畎谷往往播其名後又訛為栢楊)
(五代志天水郡秦嶺縣後魏置伯陽縣隋開皇中/更名秦嶺唐併秦嶺入清水縣帥讀曰率下同)鎮軍
將軍羅敦帥外軍四萬屯侯辰谷乾歸自将輕騎數千
前候秦兵(将即亮翻騎/奇寄翻下同)㑹大風昏霧與中軍相失為追
騎所逼入於外軍旦與秦戰大敗走歸苑川其部衆三
萬六千皆降於秦興進軍枹罕(降户江翻/枹音膚)乾歸奔金城
謂諸豪帥曰(帥所/類翻)吾不才叨竊名號已踰一紀(孝武太/元十三)
(年乾歸嗣國/至是十三年)今敗散如此無以待敵欲西保允吾(允吾/縣漢)
(屬金城郡晉志省劉昫曰唐鄯州/龍支縣漢允吾縣允吾音鈆牙)若舉國而去必不得
免卿等留此各以其衆降秦以全宗族勿吾隨也皆曰
死生願從陛下乾歸曰吾今将寄食於人若天未亡我
庶幾異日克復舊業(幾居/希翻)復與卿等相見今相隨而死
無益也乃大哭而别乾歸獨引數百騎奔允吾乞降於
武威王利鹿孤利鹿孤遣廣武公傉檀迎之置於晉興
(張軌分西平界置晉興郡闞駰曰允吾/縣西四十里有小晉興城傉奴沃翻)待以上賔之禮
鎮北將軍秃髪俱延言於利鹿孤曰乾歸本吾之屬國
因亂自尊今勢窮歸命非其誠欵若逃歸姚氏必為國
患不如徙置乙弗之間(乙弗亦鮮卑種居西北海史曰/吐谷渾北有乙弗勿敵國國有)
(曲海海周囬千餘里種有萬落風俗與吐谷渾同北/史又曰乙弗世為吐谷渾渠帥居青海號青海王)使
不得去利鹿孤曰彼窮来歸我而逆疑其心何以勸來
者俱延利鹿孤之弟也秦兵既退南羌梁戈等密招乾
歸乾歸将應之其臣屋引阿洛以告晉興太守隂暢暢
馳白利鹿孤利鹿孤遣其弟吐雷帥騎三千屯捫天嶺
(捫天嶺在/允吾東南)乾歸懼為利鹿孤所殺謂其太子熾磐曰(熾/昌)
(志/翻)吾父子居此必不為利鹿孤所容今姚氏方强吾將
歸之若盡室俱行必為追騎所及吾以汝兄弟及汝母
為質(質音/致)彼必不疑吾在長安彼終不敢害汝也乃送
熾磐等於西平八月乾歸南奔枹罕遂降於秦　丁亥
尚書右僕射王雅卒　九月癸丑地震　凉吕方降於
秦廣武民三千餘户奔武威王利鹿孤(吕方鎮廣武既/降於秦其民無)
(主故奔/秃髪氏)　冬十一月髙雅之與孫恩戰於餘姚雅之敗
走山陰死者什七八詔以劉牢之都督會稽等五郡帥
衆擊恩(㑹工外翻/帥讀曰率)恩走入海牢之東屯上虞使劉裕戍
句章(句章縣自漢以來屬會稽郡今/鄞縣以東定海昌國皆其地也)呉國内史袁崧築
滬瀆壘以備恩崧喬之孫也(袁崧當作袁山松滬瀆今/在平江府呉縣東陸龜蒙)
(叙矢魚之具云列竹於海澨曰滬是瀆以此得名呉都/記松江東瀉海名曰滬瀆輿地記曰扈業者濵海捕魚)
(之名挿竹列於海中以䋲編之向岸張兩翼潮上即沒/潮落即出魚隨海潮礙竹不得去名曰扈瀆范成大呉)
(郡志曰列竹於海澨曰滬呉之滬瀆是也自滬瀆泝松/江至呉郡將門將門今訛為匠門袁喬見九十七卷穆)
(帝永和二/年三年)　會稽世子元顯求領徐州詔以元顯為開
府儀同三司都督揚豫徐兖青幽冀并荆江司雍梁益
交廣十六州諸軍事領徐州刺史(雍於/用翻)封其子彦瑋為
東海王　乞伏乾歸至長安秦王興以為都督河南諸
軍事河州刺史歸義侯(此河南謂金/城河之南)久之乞伏熾磐欲
逃詣乾歸武威王利鹿孤追獲之利鹿孤將殺熾磐廣
武公傉檀曰子而歸父無足深責宜宥之以示大度利
鹿孤從之(秃髪傉檀勸其兄宥熾磬而卒死/於熾磐之手豈非養虎自遺患乎)　秦王興
遣晉將劉嵩等二百餘人來歸(劉嵩等盖因洛陽陷/而沒於秦將即亮翻)
北凉晉昌太守唐瑶叛移檄六郡(六郡盖敦煌酒泉晉/昌凉興建康祁連也)
推李暠為冠軍大將軍沙州刺史凉公領敦煌太守(暠/古)
(老翻冠/古玩翻)暠赦其境内改元庚子(北凉之地至此/又分為西凉)以瑤為
征東將軍郭謙為軍諮祭酒索仙為左長史(索昔/各翻)張邈
為右長史尹建興為左司馬張體順為右司馬遣從事
中郎宋繇東伐凉興并擊玉門已西諸城皆下之酒泉
太守王徳亦叛北凉自稱河州刺史北凉王業使沮渠
蒙遜討之徳焚城将部曲奔唐瑤蒙遜追至沙頭大破
之(沙頭縣本屬酒泉郡惠帝分屬/晉昌郡沮子余翻將子亮翻)虜其妻子部落而還
(還從宣翻/又如字)　十二月戊寅有星孛于天津(天文志天津/九星横河中)
(一曰天漢一曰天江主四瀆津梁/所以度神通四方也孛蒲内翻)會稽世子元顯以星
變解録尚書事(㑹工/外翻)復加尚書令(復扶/又翻)吏部尚書車𦙍
以元顯驕恣(車尺/遮翻)白㑹稽王道子請禁抑之元顯聞而
未察以問道子曰車武子屏人言及何事(車𦙍字武子/屏必郢翻)
道子弗答固問之道子怒曰爾欲幽我不令我與朝士
語邪(朝直/遙翻)元顯出謂其徒曰車𦙍間我父子密遣人責
之𦙍懼自殺(間古/莧翻)　壬辰燕主盛立燕臺統諸部雜夷
(二趙以來皆立單于臺/以統雜夷盛仍此立之)　魏太史屢奏天文乖亂魏主
珪自覽占書多云改王易政乃下詔風勵羣下以帝王
繼統皆有天命不可妄干(風讀/曰諷)又數變易官名欲以厭
塞災異(數所角翻厭於/葉翻塞悉側翻)儀曹郎董謐獻服餌仙經珪置
仙人博士立仙坊煑鍊百藥封西山以供薪蒸(西山平/城西山)
(也毛晃曰麄/曰薪細曰蒸)藥成令死罪者試服之多死不驗而珪猶
信之訪求不已珪常以燕主垂諸子分據勢要使權柄
下移遂至敗亡深非之博士公孫表希㫖上韓非書(上/時)
(掌/翻)勸珪以法制御下左將軍李粟性簡慢(粟或/作栗)常對珪
舒放不肅咳唾任情(咳口/慨翻)珪積其宿過遂誅之羣下震
栗(史言魏主珪/悖暴于治)　丁酉燕王盛尊獻莊后丁氏為皇太
后立遼西公定為皇太子大赦　是嵗南燕王徳即皇
帝位于廣固(徳字𤣥明皝/之少子也)大赦改元建平更名備徳(更/工)
(衡/翻)欲使吏民易避(易以/豉翻)追諡燕主暐曰幽皇帝以北地
王鍾為司徒慕輿拔為司空封孚為左僕射慕輿䕶為
右僕射立妃段氏為皇后
　
　
　
　
　
　
　
　
　
　
　資治通鑑卷一百十一
