
　元史卷八十九
　　明翰林學士亞中大夫知制誥兼修國史宋濓等修
　志第三十九
　　百官五
儲政院秩正二品至元十九年立詹事院備左右輔翼
皇太子之位置左右詹事各一員副詹事詹事丞院判
各二員吏屬六十有二人别置宫臣賔客二員左右諭
徳左右贊善各一員校書郎二員中庶子中允各一員
三十一年太子裕宗既薨乃以院之錢糧選法工役悉
歸太后位下改為徽政院以掌之大徳九年復立詹事
院尋罷十一年更置詹事院秩從一品設官十二員至
大四年罷延祐四年復立七年罷泰定元年罷徽政院
改立詹事如前天厯元年改詹事院為儲慶使司二年
罷復立詹事院未㡬改儲政院院使六員正二品同知
二員正三品僉院二員従三品同僉二員正四品院判
二員正五品司議二員從五品長史二員正六品照磨
二員管勾二員俱正八品掾史一十二人譯史四人囘
囘掾史二人通事知印各二人宣使十人典吏六人其
屬附見
　家令司秩三品家令家丞各二員典簿二員照磨一
　員掌太子飲膳供帳倉庫至元二十年置三十一年
　改内宰司𨽻徽政大徳十一年復立秩陞從二至大
　四年罷延祐四年復立秩正三品七年罷泰定元年
　復以内宰司為家令司天厯元年罷未㡬復立二年
　又罷
　典幄署掌太子供帳令丞各二員書史書吏各二人
　府正司秩從三品掌鞍轡弓矢等物至元二十年置
　府正府丞各二員典簿二員照磨一員三十一年改
　官正司大徳十一年復為府正司至大四年罷延祐
　四年復立七年罷泰定元年復立天厯二年增府正
　府丞各二員尋罷
　資武庫掌軍器提㸃一員大使一員
　冀用庫掌鞍轡提㸃一員大使一員
　延慶司秩正三品掌修建佛事使二員同知一員副
　使典簿各二員照磨一員至元二十二年始立𨽻詹
　事院三十一年𨽻徽政院大徳十一年立詹事院别
　立延慶司秩仍正三品置卿丞等員泰定元年改𨽻
　詹亊院天厯元年罷二年復立増丞二員
　典用監卿四員太監二員少監二員丞二員經歴知
　事各一員照磨一員掌供須文成藏珍三庫内府供
　給段匹寳貨等物至大元年立天厯二年設官如故
　以三庫𨽻内宰司
　典醫監秩正三品領東宫太醫修合供進藥餌至元
　十九年置典醫署秩從五品三十一年改掌醫署尋
　罷大徳十一年復立典醫監至大四年罷泰定四年
　復立署天厯二年改典醫監秩正三品置達嚕噶齊
　二員卿三員太監二員少監二員丞二員經歴知事
　各一員吏屬凡十八人其屬司一局二
　　廣濟提舉司達嚕噶齊一員提舉同提舉副提舉
　　各一員掌修合藥餌以施貧民
　　行典藥局達嚕噶齊一員大使副使各一員掌供
　　奉東宫藥餌
　　典藥局達嚕噶齊一員大使副使直長各二員掌
　　修製東宫藥餌
　典牧監秩正三品卿二員太監二員少監二員丞二
　員經歴知事各一員照磨一員吏屬凡十六人掌孳
　畜之事天厯二年始置
　儲膳司秩正三品卿四員少卿二員丞二員主事二
　員照磨一員令史六人譯史通事知印各二人奏差
　六人典吏四人掌皇太子飲膳之事天厯二年立
　典寳監秩正三品卿太監少監丞各二員經歴知事
　各一員吏屬八人至元十九年立典寳署從五品二
　十年陞正五品三十一年罷大徳十一年立監秩正
　三品至大四年罷延祐四年復立七年罷泰定元年
　復置天厯元年罷二年復置
　　　　以上俱係詹事院司屬
　掌謁司秩正三品司卿四員少卿四員丞二員典簿
　二員典書九人奏差二人知印譯史通事各一人至
　元三十一年改典寳署為掌謁司秩從五品設官如
　之元貞元年陞四品設官四員大徳十一年陞正三
　品至治三年罷
　甄用監秩正三品卿三員太監少監丞各三員經歴
　知事照磨各一員掌供須文成藏珍三庫出納之事
　至大元年設至治三年罷
　延福司秩正三品令丞各四員典簿二員照磨二員
　掌供帳及扈從盖造之人大徳十一年置後併入羣
　牧監
　章慶使司秩正三品司使四員同知副使司丞各二
　員經歴都事各二員照磨管勾各一員至大三年立
　至治三年罷
　奉徽庫秩從五品提㸃大使各二員副使四員庫子
　六人掌内府供給至治三年罷併入文成等庫
　夀知署秩正五品署令四員署丞六員舊𨽻儀鳯司
　皇慶元年改𨽻徽政院遂為章慶使司之屬至治二
　年罷
　上都掌設署秩正五品署令五員署丞二員至大四
　年立至治三年罷
　掌醫監秩正五品領監官一員達嚕噶齊一員卿四
　員太卿五員太監五員少監六員丞二員至元三十
　一年改典醫為掌醫署秩五品至大元年陞監設已
　上官員至治三年罷
　修合司藥正司秩從五品達嚕噶齊一員副使直長
　各二員掌藥六人掌修合御用藥餌至治三年罷
　行篋司藥局秩從五品達嚕噶齊一員使副使各二
　員掌供奉御用藥餌至治三年罷
　廣濟提舉司秩從五品達嚕噶齊提舉同提舉副提
　舉各一員掌修合藥餌以濟貧民
　羣牧監秩正二品掌中宫位下孳畜卿三員大卿少
　卿監丞各二員至大四年立至治三年罷
　掌儀署秩正五品令丞各二員掌戸口房舍等事至
　元二十年立𨽻詹事院三十一年改𨽻徽政院泰定
　元年改典設署
　上都掌儀署秩五品令丞各一員掌户口房舍等事
　大徳十一年立至治二年罷
　江西財賦提舉司秩從五品達嚕噶齊一員提舉同
　提舉副提舉各一員掌事産戸口錢糧造作等事至
　元二十七年立至治二年罷
　織染局使副使局副各一員相副官一員
　桑落娥眉洲管民提領所提領副提領各一員
　封郭等洲管民提領所提領同提領副提領各一員
　龍興打捕提領所提領副提領各一員
　鄂州等處民戸水陸事産提舉司達嚕噶齊一員提
　舉同提舉副提舉各一員掌太子位下江南園囿地
　土莊宅人戸至元二十一年立𨽻詹事後改𨽻徽政
　至治三年罷
　瑞州上髙縣戸計長官司秩從五品達嚕噶齊一員
　長官副長官各一員領本處户八千後隸徽政院至
　治三年罷
　　　　以上俱係徽政院司屬
左都威衛使司秩正三品衛使三員副使二員僉事二員
經歴知事照磨各一員至元十六年以侍衛親軍一萬
户撥屬東宫立侍衛都指揮使司二十一年改隆福宫
左都威衛使司𨽻中宫至大三年選造作軍士八百人
立千戸所一百戸翼八以領之而分局造作延祐二年
置教授二至治三年罷軍匠千戸所
　鎮撫所鎮撫二員都目一員
　行軍千戸所千戸三員副千戸二員知事彈壓各一
　員百戸二十員
　屯田左右千戸二所千戸二員都目一員彈壓一員
　百戸毎所二十員
　弩軍千戸所千戸二員都目一員彈壓一員
　資食倉大使一員副使一員
右都威衛使司秩正三品衛使三員副使二員僉事二
員經歴知事照磨各一員中統三年以世祖五投下特
㸃齊立總管府秩四品設總管一員二十一年撥屬東
宫二十二年改蒙古侍衛親軍都指揮使司秩正三品
三十一年改隆福宫右都威衛使司秩仍舊延祐二年
置儒學教授一員四年增䝉古字教授一員其屬附見
　鎮撫司鎮撫二員都目一員
　行軍千戸凡五所秩正四品千户五員副千戸五員
　知事五員百户五十員彈壓五員
　屯田千戸所秩正五品千戸二員彈壓一員百戸七
　員都同一人
　廣貯倉秩從九品大使一員副使一員攢典一人
衛候直都指揮使司秩正四品至元二十年以控鶴一
百三十五人𨽻府正司三十年𨽻家令司三十一年增
控鶴六十五人立衛候司以領之兼掌東宫儀從金銀
器物置衛候一員副衛候二員及儀從庫百戸大徳十
一年復增懐孟從行控鶴二百人陞都指揮使司秩正
四品延祐元年陞正三品七年陞正四品至治三年罷
四年以控鶴六百三十人歸中宫位下泰定四年復立
司秩仍正四品達嚕噶齊二員佩三珠虎符都指揮使
二員佩三珠虎符副指揮使二員佩雙珠虎符知事一
員提控案牘一員令史四人譯史通事各一人奏差二
人其屬附見
　百戸所凡六秩從七品每所置百戸二員
　儀從庫税從七品大使二員副使一員
内宰司秩三品至元三十一年既立徽政院改家令為
内宰司泰定元年復為家令司天厯元年罷未㡬復立
二年罷復改内宰司内宰六員司丞四員典簿二員照
磨二員令史十有二人譯史知印通事各二人奏差六
人典吏四人其屬附見
　典膳署秩五品令二員丞二員書吏二員桑齊三十
　五人掌内府飲膳之事至元十九年始立𨽻家令司
　三十一年改掌膳𨽻内宰泰定元年復改為典膳
　洪濟鎮提領三員掌辦納鴈隻𨽻典膳署
　柴炭局秩從七品提領一員大使一員副使一員至
　元二十年以東官位下民一百戸燒炭二月軍一百
　人採薪二月供内府嵗用立局以主其出納設官三
　員俱受詹事院劄大徳十一年𨽻徽政院
　藏珍文成供須三庫秩俱從五品各設提㸃二員大
　使二員副使二員分掌金銀珠玉寳貨叚匹絲綿皮
　氊鞍轡等物國初詹事出納之事未有官署印信至
　元二十七年分為三庫各設官六員及庫子有差
　提舉備用庫秩從五品達嚕噶齊一員提舉一員大
　使一員提控案牘一員掌出納田賦財賦差發課程
　一切錢糧䂓運等事至元二十年置二十二年設達
　嚕噶齊及首領官
　嘉醖局秩五品至元十七年立掌飲局大徳十一年
　改掌飲司秩陞正四品延祐六年除掌飲司為局至
　治三年罷泰定四年復立天厯二年改嘉醖局提㸃
　二員大使二員副使二員書史一員書吏四人
　西山煤窑場提領一員大使一員副使二員俱受徽
　政院劄至元二十四年置領馬鞍山大唂寺石灰煤
　窑辦課奉皇太后位下
　保定等路打捕提領所秩從七品提領四員典史一
　員至元十一年收集人戸為打捕戸計及招到管絲
　銀差發税糧等戸立提領所
　廣平彰徳課麥提領所秩從七品至元三十年以二
　路渡江時駐蹕之地召民種佃遂立所置官統之
　廣惠庫大使一員副使一員至元三十年以鈔本五
　千錠立庫放典收息納于備用庫
　豐裕倉秩從七品掌收貯中宫位下糯米至治二年
　設提領等官三年罷天厯二年立儲政院復給印置
　監支納一員倉使一員攢典二人
　備物庫秩從七品掌東宫造作顔科及雜器等物至
　元二十五年置𨽻詹事院大徳元年給印十一年置
　官四員至治三年罷泰定三年復立大使一員副使
　二員庫子二人攢典二人
管領齊哩克昆諸色民匠都總管府秩正三品達嚕噶
齊一員總管一員並正三品同知一員正四品副總管
二員正五品經歴一員從七品知事二員從八品提控
案牘照磨管勾各一員令使十人知印二人通事一人
譯史二人奏差六人典吏四人領齊哩克昆人匠造作
等事至大三年立總管府至治三年罷天厯元年復立
𨽻儲政院其屬附見
　管領大都齊哩克昆諸色人匠提舉司秩正五品達
　嚕噶齊一員提舉一員同提舉副提舉各一員首領
　官一員司吏四人部役二人
　管領上都齊哩克昆諸色人匠提舉司秩正五品達
　嚕噶齊一員提舉一員同提舉副提舉各一員首領
　官一員司吏四人部役二人
　典製局秩從七品大使副使各一員直長二員
　典設署秩從五品令丞各四員書史一員書吏四人
　掌内府珠拉齊二百二十戸至元二十年置三十一
　年改掌儀署𨽻内宰司泰定元年復為典設天厯二
　年𨽻本府
　雜造人匠提舉司秩從四品達嚕噶齊一員提舉一
　員同提舉副提舉各一員都目一員司吏二人部役
　二人至元八年罷初𨽻繕珍司至大三年改𨽻章慶
　司章慶罷凡造作之事悉歸之天厯二年𨽻本府
　雜造局秩正九品院長一員直長一員管勾一員
隨路諸色人匠都總管府秩正三品中統五年招集析
居放良還俗僧道等户習諸色匠藝立管領齊哩克昆
總管府以司其造作秩正四品至元九年陞正三品大
徳十一年改繕珍司延祐六年陞徽儀使司秩正二品
七年仍為繕珍司官屬如舊至治三年復改都總管府
達嚕噶齊一員總管二員並正三品同知一員正五品
副總管二員從五品經歴知事照磨提控案牘各一員
令史四人譯史一人奏差二人典吏一人其屬附見
　上都諸色民匠提舉司秩従五品提舉一員同提舉
　副提舉吏目各一員至元十九年立至大元年增達
　嚕噶齊一員至治三年省增置之員設官如舊
　金銀器盒局秩從八品大使一員副使一員至元七
　年置
　染局秩正八品大使一員副使一員至元七年置
　雜造局正八品大使副使各一員至元七年置
　泥瓦局大使副使各一員至元七年置
　鐵局大使一員副使一員至元七年置
　上都葫蘆局大使一員副使一員至元七年置
　器物局副使一員中統五年置
　砑金局大使一員至元二十年置
　鞍子局大使一員至元七年置
　雲州管納色提領所提領一員掌納色人户至元七
　年置
　大都等路諸色人匠提舉司秩從五品提舉同提舉
　副提舉各一員至元十六年置其屬附見
　　雙線局提領一員副使一員至元十八年置受詹
　　事院劄
　　大小木局大使一員副使一員直長一員至元十
　　八年置受詹事院劄元貞元年併領皇后位下木
　　局
　　盒鉢局大使一員副使一員直長一員至元七年
　　立受府劄
　　管納色提領一員受府劄管銅局筋局鎻兒局粧
　　釘局雕木局至元三十年置
　成製提舉司秩從五品達嚕噶齊一員提舉一員同
　提舉副提舉各一員吏目一員司吏四人部役二人
　掌縫製之事至元二十九年置設官四員受院劄大
　徳二年陞提舉司至治三年罷泰定四年復置
　上都大都貂鼠軟皮等局提領所提領二員至元九
　年置受府劄二十七年給從七品印改受省劄大徳
　十一年給從六品印改受勅牒至治三年仍改受省
　劄其屬附見
　　大都軟皮局局使一員副使一員至元十三年置
　　斜皮局局使一員副使一員至元十三年置
　　上都軟皮局局使一員副使一員至元十二年置
　　牛皮局大使一員至元十三年置
　　金絲子局大使一員副使一員直長一員至元十
　　二年置掌金絲子匠造作之事
　　畫油局大使一員副使一員直長一員至元二十
　　年置受詹事院劄
　　氊局提領一員大使一員副使一員直長一員至
　　元十二年牧集人戸為氊匠二十六年始立局
　　材木庫大使副使各二員至元十六年置掌造作
　　材木
　　瑪瑙玉局大使副使各一員直長二員至元十四
　　年置
　大都鄂囉提領所提領一員掌理人匠詞訟至元十
　八年置受詹事院劄
　上都鄂囉提領所提領一員同提領一員掌理人匠
　詞訟至元十八年置受詹事院劄
　上都異様毛子局大使一員副使一員至元二十年
　置受詹事院劄
　上都氊局大使一員副使一員直長一員至元二十
　年置受詹事院劄
　上都斜皮等局大使一員副使一員至元二十年置
　受詹事院劄
　蔚州定安等處山塲採木提領所秩正八品提領一
　員大使一員副使二員至元十二年置
　上都隆興等路雜造鞍子局提領一員大使一員直
　長二員至元二十二年置受詹事院劄
　真定路冀州雜造局大使一員副使一員掌造作之
　事至元十九年置
　珠翠局大使副使各一員直長一員至元三十年置
管領大都等路打捕鷹房臙粉人員總管府秩正四品
至元十四年打捕鷹房達嚕噶齊招集平灤㪚逸人戸
二十九年立總管府大徳十一年撥𨽻皇太后位下延
祐六年陞正四品置達嚕噶齊一員總管一員首領官
一員令史四人譯史一人奏差二人
管領本投下大都等路齊哩克昆民匠總管府國初招
集齊哩克昆哈噶齊民匠一千一百餘戸中統元年立
總管府二年給六品印掌戸口錢帛差發等事至元九
年撥𨽻安西王位下皇慶元年又屬公主皇后位下延
祐元年改𨽻章慶司天厯二年又改𨽻儲政院達嚕噶
齊一員總管一員俱受御寳聖㫖同知一員副總一員
俱受安西王令㫖知事一員令史二人其屬附見
　織染提舉司秩正七品掌織造段匹提舉一員受安
　西王令㫖同提舉一員本府擬人副提舉一員都目
　一員俱受安西王傅劄司吏一人
　管民提領所凡三大都路兼奉聖州提領六員曹州
　提領二員河間路提領三員受本府劄
　管地提領所凡二奉聖州提領三員東安州提領三
　員受本府劄
管領諸路齊哩克昆民匠都總管府秩正三品至元七
年招集析居從良還俗僧道編籍人戸為齊哩克昆立
總管府領之十四年以所𨽻户口造作屬中宫十六年
立織染雜造二局以司造作立提領所以司徭役二十五
年改陞正三品延祐六年改繕用司仍三品七年復改
府達嚕噶齊一員總管一員並正三品同知二員正五
品副總管二員從五品經歴知事提控案牘兼照磨各
一員令史五人譯史一人其屬附見
　各處管民提領所秩正七品
　　河間　益都　保定　冀寧　晉寧　大名
　　濟寧　衛輝　宣徳
　　　以上九所提領副提領各一員相副官二員典
　　　史一員司吏二人
　　汴梁　曹州　大同　開元　大寧　上都
　　濟南　真定
　　　以上八所提領副提領相副官各一員典史一
　　　員司吏一人
　　大都　歸徳　鄂漢
　　　以上三所提領同提領副提領各一員相副官
　　　一員大都增一員典吏司吏各一人
　織染局秩正七品大使副使相副官各一員典吏司
　吏各一人
　雜造局秩正七品大使副使相副官各一員典吏司
　吏各一人
　𢎞州衣錦院秩正七品大使副使直長各一員典吏
　司吏各一人
　豐州毛子局秩正七品大使副使各一員典吏司吏
　各一人
　縉山毛子旋匠局秩正七品大使一員典吏司吏各
　一人
　徐邳提舉司秩正五品提舉同提舉副提舉各一員
　吏目司吏各一人
　廣備庫大使副使各一員俱受院劄
汴梁等路管民總管府秩正三品達嚕噶齊總管同知
府判各一員經歴知事提控案牘各一員國初立息州
總管府領歸附六千三百餘户元貞元年又併夀頴歸
附民户二千四百餘戸改汴梁等路管民總管府掌各
屯佃戸差發子粒𨽻徽政院泰定元年改𨽻詹事院後
隸儲政院其屬庫一提領所八管佃提領十二
　常盈庫大使副使各一員
　提領所
　　新降戸　真陽新蔡　息州　汝寧　陳州
　　汴梁　　鄭州　　　真定
　　　以上八所毎所提領各一員副提領相副官有
　　　差
　管佃提領
　　汝陽五里岡　許州郾城縣　青龍宋岡
　　陳州須城商水等屯　分山曲堰
　　許州臨頴屯　許州襄城屯　汝陽金鄉屯
　　頴豐堰　遂平横山屯　上蔡浮召屯
　　汝陽縣烟亭屯
　　　以上十有二處各設提領二員
江淮等處財賦都總管府秩正三品達嚕噶齊總管各
一員並正三品同知一員正五品副總管二員從五品
經歴知事照磨兼提控案牘各一員令史十五人奏差
十五人譯史一人典吏三人至元十六年以宋謝太后
福王所獻事産及賈似道地土劉堅等田立總管府以
治之大徳四年罷命有司掌其賦天厯二年復立其賦
復歸焉
　儲用庫提領大使副使各一員
　杭州織染局大使副使相副官各一員
　揚州等處財賦提舉司達嚕噶齊提舉同提舉副提
　舉各一員提控案牘都目各一員其屬附見
　　安慶等處河泊所提領大使副使各一員
　建康等處財賦提舉司達嚕噶齊提舉同提舉副提
　舉各一員提控案牘都目各一員
　建康織染局大使副使相副官各一員
　黄池織染局大使副使相副官各一員
　建康等處三湖河泊所提領大使副使相副官各一
　員
　池州等處河泊所提領大使副使各一員
　平江等處財賦提舉司達嚕噶齊提舉同提舉副提
　舉各一員提控案牘都目各一員
　杭州等處財賦提舉司設官仝上
　陜西等處管領毛子匠提舉司達嚕噶齊提舉各一
　員國初收集織造毛子人匠至元三年置官二員皆
　世襲
昭功萬戸都總使司秩正三品都總使二員正三品同
知一員從三品副使二員正四品經歴知事照磨各一
員令史六人譯史六人知印三人克埒穆爾齊二人奏
差六人典吏四人至順二年立凡文宗潛邸扈從之臣
皆領於是府其屬則宫相膳工等司
　宫相都總管府秩正三品達嚕噶齊一員都總管一
　員副達嚕噶齊二員同知二員副總管二員經歴知
　事提控案牘承發架閣各一員至順二年罷宫相府
　并鶴馭司改齊哩克昆錢糧總管府為本府
　　織染雜造人匠都總管府秩正三品達嚕噶齊一
　　員總管一員同知一員副總管二員經歴知事提
　　控案牘照磨各一員至元二十年為管領織染叚
　　匹匠人設總管府元貞二年以營繕浩繁事務冗
　　滯陞為都總管府𨽻徽政院天厯九年改𨽻儲慶
　　使司三年改屬宫相
　　　織染局秩從七品大使一員副使一員至元二
　　　十三年改織染提舉司為局
　　　綾錦局秩從七品大使一員副使一員至元八
　　　年置九年以招收析居放良還俗僧道為工匠
　　　二百八十有二戸教習織造之事遂定置以上
　　　官
　　　絞錦局秩從七品大使一員副使一員國初以
　　　招收漏籍人戸各管教習立局領送納絲銀物
　　　料織造段匹至元八年設長官十二年以諸人
　　　匠賜東宫十三年罷長官設以上官掌之
　　　中山局秩從七品大使一員副使一員國初以
　　　招收隨路漏籍不當差人戸立局管領教習織
　　　造至元十二年以賜東官遂定置局官如上
　　　真定局秩從七品大使一員國初招收戸計中
　　　統元年置掌織染造作至元十六年以賜東宫
　　　設官悉如舊
　　　𢎞州蕁麻林納竒實局秩從七品二局各設大
　　　使一員副使一員至元十五年招收析居放良
　　　等戸教習人匠織造納竒實於𢎞州蕁麻林二
　　　處置局十六年併為一局三十一年徽政院以
　　　兩局相去一百餘里管辦非便復為二局
　　　大名織染雜造兩提舉司秩正六品至元二十
　　　一年置掌大名路民戸内織造人匠一千五百
　　　四十有竒各置提舉同提舉副提舉一員三十
　　　年增置雜造達嚕噶齊一員
　　　供用庫秩從九品大使副使各一員受徽政院
　　　劄國初為綾錦總庫至元二十一年改為供用
　　　庫
　管領諸路打捕鷹房納綿等戸總管府秩正三品達
　嚕噶齊都總管同知治中府判各一員經歴知事提
　控案牘各一員掌人匠一萬三千有竒嵗辦税糧皮
　貨採捕野物鷹鷂以供内府至元十二年賜東宫位
　下遂以真定所立總管府移置大都𨽻詹事十六年
　合併所管之户置都總管以總治之三十一年詹事
　院罷𨽻徽政至大四年𨽻崇祥院延祐六年又𨽻詹
　事天厯元年𨽻儲慶使司至順元年改屬宫相府
　　管領上都等處打捕鷹房納綿等戸大使司大使
　　副使各一員
　　管領順徳等處打捕鷹房納綿等户提領所達嚕
　　噶齊提領副提領各一員
　　管領冀寧等處打捕鷹房納綿等户提領所提領
　　副提領各一員
　　管領大都左右巡院等處打捕鷹房納綿等户提
　　領所提領副提領各一員
　　管領固安等處打捕鷹房納綿等戸提領所提領
　　副提領各一員
　　管領中山等處打捕鷹房納綿等户提領所提領
　　副提領各一員
　　管領濟南等處打捕鷹房納綿等戸提領所提領
　　副提領各一員
　　管領徳州等處打捕鷹房納綿等户提領所提領
　　副提領各一員
　　管領益都等處打捕鷹房納綿等戸提領所提領
　　副提領各一員
　　管領大同等處打捕鷹房納綿等戸提領所提領
　　副提領各一員
　　管領濟寧等處打捕鷹房納綿等戸提領所提領
　　副提領各一員
　　管領興和等處打捕鷹房納綿等戸提領所提領
　　副提領各一員
　　管領晉寧等處打捕鷹房納綿等戸提領所提領
　　副提領各一員
　　管領順州稻田提領所提領副提領各一員
　　管領懐慶稻田提領所提領一員
　　管領檀州等處打捕鷹房納綿等戸提領所提領
　　副提領各一員
　　管領大寧等處打捕鷹房納綿等戸提領所提領
　　副提領各一員
　　管領薊州等處打捕鷹房納綿等戸提領所提領
　　副提領各一員
　　管領真定等處打捕鷹房納綿等戸提領所設官
　　仝上
　　管領趙州等處打捕鷹房納綿等戸提領所設官
　　仝上
　　管領保定等處打捕鷹房納綿等戸提領所設官
　　仝上
　　管領冀州等處打捕鷹房納綿等戸提領所設官
　　仝上
　　管領汴梁等處打捕鷹房納綿等戸提領所設官
　　仝上
　　廣衍庫大使一員
　　管領滑山炭場所大使一員
　繕工司秩正三品卿二員少卿二員丞二員經歴知
　事照磨兼提控案牘管勾承發架閣各一員令史四
　人譯史二人知印二人克埒穆爾齊一人典吏二人
　掌人匠營造之事天厯二年置其屬附見
　　金玉珠翠提舉司達嚕噶齊提舉同提舉副提舉
　　各一員吏目一員司吏四人
　　大都織染提舉司提舉二員同提舉副提舉各一
　　員吏目一員司吏四人
　　大都雜造提舉司達嚕噶齊提舉同提舉副提舉
　　各一員吏目一員司吏四人
　　富昌庫大使一員副使一員庫子二人攢典一人
内史府秩正二品内史九員正二品中尉六員正三品
司馬四員正四品諮議二員從五品記室二員從六品
照磨兼管勾承𤼵架閣庫從八品掾史八人譯史四人
知印通事各二人宣使五人典吏二人至元二十九年
封晉王于太祖四鄂爾多之地改王傅為内史秩從二
置官十四員延祐五年陞正二品給印分司京師并分
置官屬
　延慶司秩正三品掌王府祈禳之事使二員正三品
　同知二員正四品典簿一員從七品令史二人譯史
　知印通事各一人奏差二人至元二十七年置
　斷事官秩正三品理王府詞訟之事斷事官一十六
　員正三品經歴知事各一員令史三人
　典軍司秩從七品掌控鶴百二十有六人典軍二員
　副使二員大徳四年置
隨路諸色民匠打捕鷹房都總管府秩正二品總四鄂
爾多位下戸計民匠造作之事達嚕噶齊二員都總管
一員同知一員副總管二員經歴知事提控案牘各一
員令史四人奏差二人至元二十四年置官吏不入常
調凡鄂爾多之事復置四總管以分掌之
管領保定等路阿哈探馬兒諸色人匠總管府秩從三
品掌太祖大鄂爾多一切事務達嚕噶齊總管同知副
總管各一員知事一員吏二人至元十七年置
管領曹州東平等路民匠提舉司秩從五品達嚕噶齊
提舉同提舉副提舉各一員至元十七年置
管領大都納綿提舉司秩從六品達嚕噶齊提舉副提
舉各一員至元十七年置
管領上都大都奉聖州長官司秩從六品管領出征軍
五十有一戸達嚕噶齊長官各一員至元十七年置
管領保定織染局秩從六品管匠一百有一戸達嚕噶
齊提舉同提舉副提舉各一員至元十七年置
管領豐州鼐齊局頭目一員掌織造花氊至元十七年
置
管領打捕鷹房民匠達嚕噶齊總管府秩正四品掌二
皇后鄂爾多位下嵗賜財物造作等亊達嚕噶齊總管
同知副總管知事各一員吏二人至元二十一年置
管領口子迤北長官司秩從五品掌領戸計二百有六
達嚕噶齊長官副長官各一員至元二十一年置
管領隨路諸色民匠達嚕噶齊等官秩正五品統民匠
一千五百二十有五戸達嚕噶齊總管同知副總管各
一員至元二十一年置
管領隨路打捕納綿民匠長官司秩從五品掌民匠一
百七十有九戸達嚕噶齊長官各一員至元二十一年
置
管領大都民匠提舉司秩正七品掌民匠二百有二戸
提舉同提舉副提舉各一員至元二十一年置
管領涿州成錦局人匠提舉司秩從五品領匠一百有
二户達嚕噶齊提舉同提舉副提舉各一員至元二十
一年置
管領河間民匠提舉司秩從四品掌民匠二百一十戸
達嚕噶齊提舉同提舉副提舉各一員至元二十一年
置
管領河間滄州等處長官司秩正五品領戸計五百四
十有八達噶噶齊長官副長官各一員至元二十一年
置
管領河間臨邑等處軍民長官司秩正七品掌軍民二
百有二戸逹嚕噶齊長官副長官各一員至元二十一
年置
管領隨路諸色民匠打捕鷹房等戸總管府秩從四品
掌太祖鄂爾多四季行營一切事務達嚕噶齊總管同
知副總管知事各一員司吏二人大徳二年置
管領涿州等處民匠異錦局秩正五品掌民匠一百五
十戸達嚕噶齊提舉同提舉副提舉各一員大徳二年
置
管領上用織染局秩從七品掌工匠七十有八戸提舉
同提舉副提舉各一員大徳二年置
管領工都大都麴米等長官司秩從七品領民匠七十
有九戸達嚕噶齊長官副長官各一員大徳二年置
管領彰徳等處長官司秩從七品掌民一百一十有七
戸達嚕噶齊長官副長官各一員大徳二年置
管領上都大都等處長官司秩從五品掌民二百六十
有一戸達嚕噶齊長官副長官各一員大徳二年置
管領奉安等處長官司秩正七品掌民一百有一戸達
嚕噶齊長官副長官各一員大徳三年置
管領曹州等處長官司秩從五品管民一百有五戸達
嚕噶齊長官副長官各一員大徳二年置
管領隨路打捕鷹房諸色民匠齊哩克昆總管府秩從
二品掌太祖四皇后位下四季行營并嵗賜造作之事
達嚕噶齊總管同知副總管各一員經歴知事提控案
牘兼照磨各一員司吏二人延祐五年置
管領大都上都打捕鷹房納米麴提舉司秩從五品統
領一百九十有五戸達嚕噶齊提舉各一員延祐五年
置
管領大都涿州織染提舉司秩從七品掌領九十有六
戸達嚕噶齊提舉各一員延祐五年置
管領河間路清州人匠提舉司秩從五品掌戸計一百
三十有四戸達嚕噶齊提舉各一員延祐五年置
管領隨路打捕鷹房諸色民匠總管府秩正四品掌北
安王位下嵗賜錢糧之事達嚕噶齊總管同知副總管
知事各一員至元二十二年置
管領大都上都納綿提舉司秩正七品掌納綿戸計七
百有三戸達嚕噶齊提舉副提舉各一員至元二十二
年置
管領大都等處金玉民匠稻田提舉司秩從五品掌納
綿人匠五百二十有一戸達嚕噶齊提舉副提舉各一
員至元二十二年置
管領大都薊州等處打捕提舉司秩從五品掌打捕戸
及民匠六百餘戸達嚕噶齊提舉副提舉各一員至元
二十二年置
雜造局秩正六品達嚕噶齊一員提舉同提舉副提舉
各一員至元十六年置
齊哩克昆諸色民匠達嚕噶齊并管領上都納綿提舉
司秩正五品掌徳濟鄂爾多位下齊哩克昆諸色民匠
及嵗賜錢糧等事達嚕噶齊長官同知副長官各一員
提控案牘一員
上都人匠提領所秩從七品達嚕噶齊提領同提領副
提領各一員至元二十四年置
上都大都提領所秩從七品掌本位下齊哩克昆等事
達嚕噶齊大使副使各一員至元二十七年置
歸徳長官司秩從六品達嚕噶齊長官副長官各一員
至治三年置
管領上都大都諸色人匠納綿戸提舉司秩從五品掌
鄂爾多位下嵗賜等事達嚕噶齊提舉同提舉各一員
至元十七年置
致用庫秩從七品提領大使各一員副使二員至元二
十七年置
提領司秩從八品提領三員副提領一員至元十一年
置
上都人匠局秩從七品達嚕噶齊二員副使二員至元
二十七年置
諸王府官庫春布哈太子至齊王位下凡四十五王每
位下各設王傅傅尉司馬三員傅尉惟庫春布哈額布
根鄂蘭烏克三王有之自此以下皆稱府尉别於傅之
之下司馬之上而三員並設又多寡不同或少至一員
或多至三員者齊王則又獨設王傅一員
都䕶府秩從二品掌領舊州城及輝和爾之居漢地者
有詞訟則聴之大都䕶四員從二品同知二員從三品
副都䕶二員從四品經歴一員從六品都事一員從七
品照磨兼承發架閣庫管勾一員正八品令史四人譯
史二人通事知印各一人宣使四人典吏二人至元十
一年初置輝和爾斷事官秩三品十七年改領北庭都
䕶府秩二品置官十二員二十年改大理寺秩正三品
二十二年復為大都䕶品秩如舊延祐三年陞正二品
七年復從二品定官制如上
崇福司秩二品掌領瑪拉噶錫喇卜伊嚕勒昆十字寺
祭享等事司使四員從二品同知二員從三品副使二
員從四品司丞二員從五品經歴一員從六品都事一
員從七品照磨一員正八品令史二人譯史通事知印
各一人宣使二人至元三十六年置延祐二年改為院
置領院事一員省併天下伊嚕勒昆掌教司七十二所
悉以其事歸之七年復為司後定置已上官員
　
　
　
　
　
　
　
　
　
　
　
　
　
　
　
　元史卷八十九
