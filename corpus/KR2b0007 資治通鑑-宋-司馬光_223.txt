
　資治通鑑卷二百二十二　宋　司馬光　撰
　　　　　　　　　　　　　　胡三省　音註
　唐紀三十八(起重光赤奮若盡昭陽/單閼六月凡二年有奇)
　　肅宗文明武徳大聖大宣孝皇帝下之下
上元二年春正月癸卯史思明改元應天　張景超引
兵攻杭州敗李藏用將李彊於石夷門(敗補邁翻將/即亮翻下同)孫
待封自武康南出(吴分烏程餘杭二縣置永安縣晋/改為永康又改為武康唐属杭州)將
㑹景超攻杭州(自武康南出過狗頭/嶺至杭州五十里)温晁據險擊敗之
(去年李藏用使温晁屯餘杭餘杭東至杭州錢塘縣界/一十八里又東二十七里則至杭州此陸路也故温晁)
(得趨而據險/以敗孫待封)待封脫身奔烏程李可封以常州降丁未
田神功使特進楊惠元等將千五百人西擊王暅(暅户/登翻)
辛亥夜神功先遣特進范知新等將四千人自白沙濟
西趣下蜀鄧景山將千人自海陵濟東趣常州(趣七喻/翻下同)
神功與邢延恩將三千人軍于𤓰洲壬子濟江展將步
騎萬餘陳于蒜山(陳讀曰陣蒜山在潤州城西三/里其上多蒜故名蒜蘇貫翻)神功
以舟載兵趣金山㑹大風五舟飄抵金山下(金山在大/江中南直)
(西津渡口去/潤州城七里)展屠其二舟沈其三舟(沈持/林翻)神功不得度
還軍𤓰洲而范知新等兵已至下蜀展擊之不勝弟殷
勸展引兵逃入海可延歲月展曰若事不濟何用多殺
人父子乎死早晩等耳遂更率衆力戰(帥讀/曰率)將軍賈隐
林射展中目而仆遂斬之(射而亦翻中竹仲翻兵考異/曰實錄云乙卯平盧  馬使)
(田神功生擒逆賊劉展舊神/功傳亦然今從劉展亂紀)劉殷許嶧等皆死(嶧音/亦)隠
林滑州人也楊惠元等擊破王暅于淮南暅引兵東走
至常熟乃降(王暅東走度江而至常熟晉分关縣置海/虞縣梁立信義郡南沙縣隋平陳廢郡并)
(海虞南沙海陽前京信義興/國等縣為常熟縣属蘇州)孫待封詣李藏用降張景
超聚兵至七千餘人聞展死悉以兵授張灋雷使攻杭
州景超逃入海灋雷至杭州李藏用擊破之餘黨皆平
平盧軍大掠十餘日(田神功所將/平盧兵也)安史之亂亂兵不及
江淮至是其民始罹荼毒矣(封考異曰劉展亂紀孫待/  降以下事在二月今因)
(展敗終/言之)　荆南節度使吕諲奏請以江南之潭岳郴邵
永道連黔中之涪州皆𨽻荆南從之(邵州漢召陵都梁/之地召陵後漢改)
(為昭陽晋改為邵陽呉立邵陵郡隋廢郡為邵陽縣属/潭州唐武徳四年分置南梁州貞觀十年更名邵州郴)
(丑林翻黔/其今翻)　二月奴刺党項寇寳雞(奴刺西羌種落之/名刺來葛翻至徳)
(二載改陳倉縣為寳雞縣以其地/有秦時寳雞祠故也時属鳯翔府)燒大散闗南侵鳯州
殺刺史蕭􁛈(􁛈余/世翻)大掠而西鳯翔節度使李鼎追擊破
之　戊辰新羅王金嶷入朝(嶷魚/力翻)因請宿衛　或言洛
中將士皆燕人(燕於/肩翻)久戍思歸上下離心擊之可破也
陜州觀軍容使魚朝恩以為信然屢言於上上勅李光
弼等進取東京光弼奏稱賊鋒尚銳未可輕進朔方節
度使僕固懐恩勇而愎(愎蒲/逼翻)麾下皆蕃漢勁卒恃功多
不法郭子儀寛厚曲容之每用兵臨敵倚以集事李光
弼性嚴一裁之以法無所假貸懷恩憚光弼而心惡之
乃附朝恩言東都可取(史言僕固懐恩欲覆李光弼之/軍以便其私惡烏故翻朝直遥)
(翻/)由是中使相繼督光弼使出師光弼不得已使鄭陳
節度使李抱玉守河陽與懐恩將兵㑹朝恩及神策節
度使衛伯玉攻洛陽戊寅陳於邙山光弼命依險而陳
懐恩陳於平原光弼曰依險則可以進可以退若平原
戰而不利則盡矣思明不可忽也命移于險懐恩復止
之史思明乗其陳未定(陳讀/曰陣)進兵薄之官軍大敗死者
數千人軍資器械盡棄之(遣考異曰實録云史思明潜/  間諜反說官軍曰洛中將)
(士久成思歸士多不睦魚朝恩以為然乃告光弼及僕/固懐恩衛伯玉等曰可速出軍以掃殘冦光弼等然之)
(今從舊光弼傳實録曰光弼懐恩敗/績步兵死者數萬今從舊思明傳)光弼懐恩度河走
保聞喜朝恩伯玉奔還陜抱玉亦弃河陽走河陽懐州
皆沒于賊朝廷聞之大懼益兵屯陜(相州之敗邙山之/敗皆魚朝恩為之)
(也唐不以覆軍之罪罪朝恩/而罷郭李兵柄失刑甚矣)　李揆與吕諲同為相不
相恱(乾元二年李揆與吕諲/同相上元元年諲罷)諲在荆南以善政聞揆恐
其復入相奏言置軍湖南非便(軍郴邵水道連皆在洞/庭湖之南吕諲請兼領)
(之故揆言非其/便復扶又翻)又隂使人如荆湖(荆謂荆南/湖謂湖南)求諲過失
諲上疏頌揆罪癸未貶揆袁州長史以河中節度使蕭
華為中書侍郎同平章事　史思明猜忍好殺(好呼/到翻)羣
下小不如意動至族誅人不自保朝義其長子也(朝直/遙翻)
(下朝清同/長知兩翻)常從思明將兵頗謙謹愛士卒將士多附之
無寵於思明思明愛少子朝清使守范陽(朝凊守范陽/事始上卷上)
(年少詩/照翻)常欲殺朝義立朝清為太子左右頗泄其謀思
明既破李光弼欲乗勝西入闗使朝義將兵為前鋒自
北道襲陜城思明自南道將大軍繼之(南道出二崤之/間漢建安中曹)
(公西討巴蜀惡南/路之險更開北道)三月甲午朝義兵至礓子嶺(即礓子/阪也按)
(舊書礓子嶺/在陜城東)衛伯玉逆擊破之(按考異曰實錄作甲子/  長厯此月丙戌朔下)
(有戊戌當/作甲午)朝義數進兵皆為陜兵所敗(數所角翻/敗補邁翻)思明
退屯永寜以朝義為怯曰終不足成吾事欲按軍法斬
朝義及諸將戊戌命朝義築三隅城(新書作三角城盖/一角依山止築其)
(三角/也)欲貯軍糧(貯丁/吕翻)期一日畢朝義築畢未泥思明至
詬怒之令左右立馬監泥斯須而畢(詬古候翻/監古銜翻)思明又
曰俟克陜州終斬此賊朝義憂懼不知所為思明在鹿
橋驛(鹿橋驛永寕傳舍也貞觀/十七年嘗徙永寜縣於此)令腹心曹將軍將兵宿
衛朝義宿于逆旅(水經注陜城東有漫澗澗北有逆旅/亭謂之漫口客舍此酈道元以一時)
(經由所見者言之耳自元魏至唐乾元上元間三百/許年矣漫口客舍必不復存此逆旅特汎言旅舍耳)其
部將駱恱蔡文景說朝義曰(說式/芮翻)恱等與王死無日矣
自古有廢立請召曹將軍謀之朝義俛首不應(俛音/免)恱
等曰王茍不許恱等今歸李氏王亦不全矣朝義泣曰
諸君善為之勿驚聖人(當時臣子謂其/君父為聖人)恱等乃令許叔
冀之子季常召曹將軍至則以其謀告之曹將軍知諸
將盡怨恐禍及己不敢違(令力丁翻/將即亮翻)是夕恱等以朝義
步兵三百被甲詣驛(被皮/義翻)宿衛兵怪之畏曹將軍不敢
動恱等引兵入至思明寢所值思明如厠問左右未及
對已殺數人左右指示之思明聞有變踰垣至廐中自
鞴馬乗之(鞴平/祕翻)恱傔人周子俊射之(傔丁念翻/射而亦翻)中臂墜
馬遂擒之(中竹/仲翻)思明問亂者為誰恱曰奉懐王命(思明/封朝)
(義為/懷王)思明曰我朝來語失(謂欲斬/朝義也)宜其及此然殺我太
早何不待我克長安今事不成矣恱等送思明于栁泉
驛囚之(唐制三十里一驛柳泉驛又當在鹿橋驛東三/十里  考異曰河洛春秋曰思明混諸嫡庶以)
(少者為尊惟愛所鍾即為繼嗣欲殺朝義追朝清為偽/太子左右泄之父子之隙自此始構邠志曰三月思明)
(乗勝欲下陜城使朝義帥銳卒北路先/往己自宜陽引衆繼之今從實録舊傳)還報朝義曰事
成矣(還從宣翻/朝直通翻)朝義曰不驚聖人乎恱曰無時周摯許
叔兾將後軍在福昌(將即亮翻又音如字福昌又在栁/泉驛之東宋白曰福昌縣唐属洛)
(州占宜陽地今縣/治魏一泉塢城)恱等使許季常往告之摯驚倒于地
朝義引軍還摯叔冀來迎恱等勸朝義執摯殺之軍至
栁泉恱等恐衆心未壹遂縊殺思明(縊一計翻/又於賜翻)以氈裹
其尸槖駝負歸洛陽朝義即皇帝位改元顯聖密使人
至范陽勅散騎常侍張通儒等(散昔亶翻/騎奇計翻)殺朝清及朝
清母辛氏并不附己者數十人其黨自相攻擊戰城中
數月死者數千人范陽乃定(去年若果能使郭子儀自/朔方直擣范陽通值城中)
(自相攻擊可/馳檄而下也)朝義以其將栁城李懐仙為范陽尹燕京
留守(燕因肩翻守式又翻陽考異曰實錄曰朝義既殺/思明密遣使馳至范  殺偽太子朝英及偽皇后)
(辛氏并不附己者數十人偽范陽留守張通儒知有變/遂引兵戰於城中數日戰不利死者數千人通儒被斬)
(于亂兵中薊門紀亂曰思明既王有數十州之地年餘/朝興遂為皇太子朝興辛氏之長男特為思明所愛嗜)
(酒好色凶獷頑戾招集幽薊惡少與其年齒相類者百/餘人為左右皆彎弓利劍飾以丹雘珠玉帯佩印雕鏤)
(金銀控弦揮刃常如見敵以南行大將子弟統之毎與/其黨飲宴酒酣爇燎其鬚髮或以銅弹丸擊之以頥顙)
(為的血流至地無楚痛之色則賞巵酒少似嚬蹙乃鞭/之從脛至腫或至數千困絶將殞方捨之候稍愈復鞭)
(之有杖六七千不死者姬妾皆思明所掠良家子有不/稱命則殺之亦有以湯鑊死者既火盛湯沸令壯士抱)
(而投之初宛轉呌呼湏臾骨肉糜爛旁人皆毛竪股慄/朝興笑臨而觀之以所䇿毬杖于鑊中撞擊顔色自若)
(上元二年三月甲寅使使告捷云王師敗績于洛北斬/首萬餘級勒其六宫及朝興備車馬為赴洛之計賊庭)
(之黨相慶踊躍呌唤聲振天地十餘日又宦者二人傳/思明偽勑云收兵陜虢以朝興為周京留守仍勒馳驛)
(速𤼵并辛氏已下續行朝興大喜其宦者朝義偽遣之/人莫知也時朝義已殺思明僣位濳勒偽左散騎常侍)
(張通儒户部尚書康孝忠與朝興衙將高鞫仁高如震/等謀誅朝興其日朝興速召工匠與其母妻造寳鈿鞍)
(勒搜索庫藏修乗騎之具並命左右各備行装唯數十/人侍衛思明留駿馬百餘匹在其厩中朝興出入馳驟)
(毎日則於桑乾河飲之通儒將入潜令康孝忠從數十/人持兵詣飲處馳取其馬閉於城南毗沙門神之院通)
(儒與鞫仁領步兵十餘人入其日華門偽皇城留守劉/象昌逢之驚問其故通儒顧左右斬之俄而朝興腹心)
(衛鳴鶴又問亦斬之子城擾亂朝興惶怖猶能擐甲持/兵與親信二三十人出拒奔走亍厩中取馬馬盡矣唯)
(病馬一匹朝興乗而䇿之不前遂步戰通儒立白旗招/朝興之黨降者捨罪復官爵惡少等雖沐朝興之錫賚)
(亦怨其無道鞭捶降者大半朝興猶從十餘人接戰弓/矢所𤼵無不中者中者皆應弦沒羽通儒軍披靡所傷)
(者數十百人退出子城外人不知甲兵之故皆惶恐潜/匿通儒于城門拒戰良久日已云暮朝興衆寡不敵走)
(匿城上之逍遙樓遂失所在通儒兵入禁中劫掠金帛/思明朝興妻衣服皆盡夜丰蕃將曹閔之於樓上擒獲)
(之朝興曰我兄弟六七人朝興一身斬之何益高如雲/對曰以殿下殘酷人各有怨心朝興曰乞放此一度後)
(更不敢執者皆笑又謂閔之曰此腰帯三十兩黄金新/造謹奉將軍閔之曰殿下但死腰帯閔之自解取左右)
(益笑縊以弓弦斷其首函送洛陽偽侍中向閏客特受/思明委託朝興亦甚敬憚至是惶怖走入私第不自安)
(匍匐待罪通儒頷之勒馳驛赴洛通儒收朝興黨與悉/誅之思明驍將辛萬年特有寵于朝興叉與鞫仁如震)
(等友善為兄弟當誅朝興之黨也通儒有意於萬年及/令行刑遂㤀之至是勑鞫仁如震斬萬年首送鞫仁置)
(酒與萬年同飲謂曰張尚書令殺弟故相報萬年稽首/但乞快死鞫仁抗聲曰只可兄弟謀取通儒終不肯殺)
(弟於是如震萬年領其部曲百餘人入子城斬通儒於/子城南廊下城中擾亂又殺其素不快者軍將數人共)
(推偽中書令阿史那承慶為留守函通儒等首使萬年/送洛陽誣其欲以薊城歸順朝義聞之使使令向閏客)
(所在却回為留守鞫仁如震等各從數百人被甲廵城/城中人心彌懼承慶為留守一兩日又不自安逓相疑)
(阻於是領蕃兵數十騎出子城至如震宅門立令屈將/軍暫要相見如震不虞有難馳至馬前承慶斬之應聲)
(而殞承慶入東軍與偽尚書康孝忠招集蕃羯鞫仁聞/如震遇害驚而且怒統麾下軍討之相逢于宴設樓下)
(接戰自午至酉鞫仁兵皆城旁少年驍勇勁捷馳射如/飛承慶兵雖多不敵大敗殺傷甚衆積尸成丘承慶孝)
(忠出城收散卒東保潞縣又南掠屬縣野營月餘徑詣/洛陽自陳其事城中蕃軍家口盡踰城相繼而去鞫仁)
(令城中殺胡者皆重賞於是羯胡俱殪小兒皆擲於空/中以戈承之高鼻類胡而濫死者甚衆時鞫仁在城中)
(最尊使使奏朝義以承慶等反向閏客行至貝州承朝/義命廻將至衆官迎之鞫仁嚴兵不出閏客甚懼戒其)
(子弟從者無帯兵器從數人而入鞫仁待之於日華門/閏客望見下馬執手相慰鞫仁亦抗禮還營閏客但專)
(守子城端坐餘不敢輙有所問奏承慶等使廻朝義以/鞫仁為燕京都知兵馬使五月甲戌朔朝義以偽大常)
(卿李懐仙為御史大夫范陽節度使燕州頗有兵甲故/委腹心鞫仁聞之意不快也無何懷仙至從羸馬數千)
(自薊城南門入鞫仁不出迎之於日華門懐仙至卑身/過禮立談約為兄弟結盟相固期同保燕邦以奨其主)
(鞫仁意少解懷仙以薊縣為節度院雖任節制鞫仁兵/五千餘人皆不受命十數日懐仙待之彌厚每衙皆降)
(階交接鞫仁亦不為之屈既而懐仙命饗軍士中宴鞫/仁疑有變兵皆驚走還營被甲懐仙憂懼無計遂囚其)
(牙將朱希彩賁以驚軍中之罪其夜鞫仁將襲懐仙遇/大雨持疑未决徹明遂止单騎至節度門懐仙已潛備)
(壯士待之鞫仁趨入懐仙亦不改常禮與坐良久乃問/驚軍之罪門已闗顧左右拉殺之立捨希彩自暮春至)
(夏中兩月間城中相攻殺凡四五死者數千戰闘皆在/坊市閭巷間但兩敵相向不入人家剽劫一物盖家家)
(自有軍人之故又百姓至於婦人小童皆閑習弓矢以/此無虞六月丙申宣思明遺誥𤼵䘮將相百僚縞素哭)
(于其聽政樓前卑㓜相視而笑笑聲與哭聲参半焉朝/義又追向閏客赴洛陽加懐仙燕京留守河洛春秋初)
(朝義令人與向貢并阿史那王殺朝清朝凊既受父命/常有君臨之心惟以毬獵為務車下勇敢之士僅三千)
(人毎日教習然其殘酷頗有父風而加婬亂幽州士庶/無不吁嗟向貢高久仁等既見諸將之書又聞思明已)
(死因說朝清曰昨有密㫖令大王主器承祧其事尤重/今敵國猶在上人未還倘更移恩于人誠恐自貽窘廹)
(朝凊然之是日顧左右各令辭訣便自飭装高久仁高/如震等及其無備率壯士數百人濳入子城門阿史那)
(王向貢等共率三百人繼至朝清時在卧内僕妾侍側/忽聞兵士問是何人門人曰三軍叛乃擐甲登樓賁讓)
(向貢等高如震乃於樓下佯戰朝清自援弓射之凡斃/數人阿史那軍佯北朝清下樓向貢等令人擒殺之向)
(貢攝知軍事經四十日阿史那又殺向貢阿史那自稱/長史三日後斬高久仁以其首梟之殺朝清故也高如)
(震還固守與阿史那相持城中分兩軍經五日以燕州/街為界各自禦備逓相捉搦不得往來阿史那從經略)
(軍領諸蕃部落及漢兵三萬人至宴設樓前與如震㑹/戰如震不利乃使輕兵二千人于子城東出直至經略)
(軍南街腹背而擊之并招漢軍萬餘人阿史那軍敗走/于武清縣界野營後朝義使招之盡歸東都應是胡面)
(不擇少長盡誅之於是朝義偽受李懐仙幽州節度髙/如震旅拒之中承阿史那遁逸之後野行卓次人各持)
(兵糗糧芻茭非戮不應朝義令兵士悉為高賈白衣先/行至幽州盡被捉為團練懐仙方自統五千餘騎直叩)
(薊門高如震方欲出師以抗其命慮其卒叛因出迎之/懐仙實内圖之且外示寛宥天行誘募咸捨厥愆於是)
(士衆帖然競皆欣戴乃大賞設經三日因衆前却乃斬/高如震幽州遂平舊傳亦云朝義令人殺偽太子朝英)
(新傳作朝清今從河洛春/秋及新傳餘從薊門紀亂)時洛陽四面數百里州縣皆
為丘墟而朝義所部節度使皆安禄山舊將與思明等
夷朝義召之多不至(朝直遥翻使疏/吏翻將即亮翻)略相覊縻而已不
能得其用　李光弼上表固求自貶(上時/掌翻)制以開府儀
同三司侍中領河中節度使　術士長塞鎮將朱融(據/新)
(書長塞鎮當在蔚州界唐制上鎮將正六/品下中鎮將正七品上下鎮將正七品下)與左武衛將
軍竇如玢等(玢音/彬)謀奉嗣岐王珍作亂金吾將軍邢濟
告之夏四月乙卯朔廢珍為庶人溱州安置其黨皆伏
誅(嗣祥史翻/溱兹詵翻)珍業之子也(岐王業上/皇之弟)丙辰左散騎常侍
張鎬貶辰州司户鎬嘗買珍宅故也(散昔亶翻騎奇計/翻鎬下老翻辰州)
(瀘溪郡漢辰陵沅陵義陵縣地舊志/辰州京師南㣲東三千四百五里)　己未以吏部侍
郎裴遵慶為黄門侍郎同平章事　乙亥青密節度使
尚衡破史朝義兵斬首五千餘級　丁丑兖鄆節度使
能元皓破史朝義兵(鄆音運能/奴代翻)　壬午梓州刺史叚子
璋反子璋驍勇從上皇在蜀有功(梓州梓潼郡漢鄠縣/廣漢氐道地驍堅堯)
(翻/)東川節度使李奐奏替之(替代/也)子璋舉兵襲奐于綿
州(綿州治巴西/漢之涪縣也)道過遂州刺史虢王巨蒼黄修屬郡禮
迎之(梓遂二州並属東川節度蓋列郡也/巨修屬郡禮以迎子璋示卑服之意)子璋殺之李
奐戰敗奔成都子璋自稱梁王改元黄龍以綿州為龍
安府置百官又陷劒州(劒州治普安/之梓潼縣也)　　五月己丑李
光弼自河中入朝　初李輔國與張后同謀遷上皇於
西内(遷上皇見/上卷上年)是日端午山人李唐見上上方抱幼女
謂唐曰朕念之卿勿怪也對曰太上皇思見陛下計亦
如陛下之念公主也上泫然泣下(泫胡/畎翻)然畏張后尚不
敢詣西内　癸巳党項冦寳雞　初史思明以其博州
刺史令狐彰為滑鄭汴節度使將數千兵戍滑臺(滑州/古滑)
(臺/也)彰密因中使楊萬定通表請降徙屯杏園度思明疑
之遣其將薛岌圍之彰與岌戰大破之因随萬定入朝
甲午以彰為滑衛等六州節度使(滑衛相貝/魏博六州)　戊戍平
盧節度使侯希逸擊史朝義范陽兵破之　乙未西川
節度使崔光逺與東川節度使李奐共攻綿州庚子㧞
之斬叚子璋　復以李光弼為河南副元帥太尉兼侍
中都統河南淮南東西山南東荆南江南西浙江東西
八道行營節度(南考異曰實録舊紀皆云光弼都統河/  淮南山南東江東五道唐厯㑹要為)
(河南淮南東西山南東荆南五道劉展亂紀又有江西/浙東浙西凡八道按袁晁亂浙東光弼討平之則是浙)
(東亦其統内也今從之復扶/又翻帥所類翻統他綜翻)出鎮臨淮(臨淮郡/泗州)　六月
甲寅青密節度使能元皓敗史朝義將李元遇(按上卷/五年冬)
(書兖鄆節度使能元皓詳考本/末青密恐當作兖鄆敗補賣翻)　江淮都統李峘畏失
守之罪(失守事見上卷/上年峘户登翻)歸咎於浙西節度使侯令儀丙
子令儀坐除名長流康州(康州因晉康郡而名治端溪/縣至京師五千七百五十里)
(東都五千一/百五十里)加田神功開府儀同三司(賞平劉展/之功也)徙徐
州刺史(自平盧兵馬/使徙刺徐州)徴李峘鄧景山還京師(還從宣翻/又音如字)
　戊寅党項冦好畤(党底朗翻畤音止好畤縣自漢至/後魏屬扶風後周省隋開皇十七)
(年置上宜縣屬京兆又有舊莫西縣十八年改曰好畤/大業三年廢入上宜武徳二年分醴泉置好畤貞觀八)
(年廢上宜入岐陽二十一年省好/畤岐陽復置上宜更上宜曰好畤)　秋七月癸未朔日
有食之既大星皆見(見賢/遍翻)　以試少府監李藏用為浙
西節度副使(少詩/照翻)　八月癸丑朔加開府儀同三司李
輔國兵部尚書乙未輔國赴上(僕射尚書赴省供職/曰赴上上時掌翻)宰
相朝臣皆送之御厨具饌太常設樂輔國驕縱日甚求
為宰相上曰以卿之功何官不可為其如朝望未允何
(朝息亮翻/朝直遥翻)輔國乃諷僕射裴冕等使薦已上密謂蕭華
曰輔國求為宰相若公卿表來不得不與華出問冕曰
初無此事吾臂可斷(斷丁/管翻)宰相不可得華入言之上大
恱輔國銜之(銜户/緘翻)　己巳李光弼赴河南行營　辛巳
以殿中監李若幽為鎮西北庭興平陳鄭等節度行營
及河中節度使(代李/光弼)鎮絳州賜名國貞　九月甲申天
成地平節(上於景雲二年九月三日生/以九月三日為天成地平節)上於三殿置道
塲(南部新書大明宫中有麟徳殿在仙居殿之西北此/殿三面亦以三殿為名雍録麟德殿在翰林院之東)
以宫人為佛菩薩(釋典曰菩普也薩濟/也言能普濟衆生也)武士為金剛神
王(范成大曰在處寺門有兩金剛神是千佛/數中最後者一名婁至徳一名青葉髻)召大臣膜
拜圍繞(膜莫/呼翻)　壬寅制去尊號但稱皇帝去年號但稱
元年(去羌/吕翻)以建子月為歲首月皆以所建為數因赦天
下停京兆河南太原鳯翔四京及江陵南都之號(四京/見二)
(百二十卷至徳元載/南都見上卷上年)自今每除五品以上清望官及郎
官御史刺史令舉一人自代觀其所舉以行殿最(令力/丁翻)
(殿丁/甸翻)　江淮大饑人相食　冬十月江淮都統崔圎署
李藏用為楚州刺史(統他綜翻或從上聲平考異曰劉/展亂紀曰初劉展既  諸將争功)
(疇賞未及李藏用崔圎乃署蔵用為楚州刺史領二城/而居盱眙按實録七月藏用已除浙西節度副使盖恩)
(命木/到耳)㑹支度租庸使以劉展之亂諸州用倉庫物無準
奏請徴騐(唐六典度攴郎掌支度國用租賦多少之數/凡天下邉軍皆有攴度之使以計軍資糧仗)
(之用毎歳皆申度攴而㑹計之此支度租庸/使盖使之支度江淮租庸者也使疏史翻)時倉猝募
兵物多散亡徴之不足諸將往往賣産以償之藏用恐
其及已嘗與人言頗有悔恨其牙將高幹挾故怨使人
詣廣陵告藏用反先以兵襲之藏用走幹追斬之崔圎
遂簿責藏用將吏以騐之將吏畏皆附成其狀(將即亮/翻附高)
(幹之言以成/李藏用反狀)獨孫待封堅言不反圎命引出斬之或曰
子何不從衆以求生待封曰吾始從劉大夫奉詔書來
赴鎮(劉大夫謂劉展赴/鎮事見上卷上年)人謂吾反李公起兵滅劉大夫
今又以李公為反如此誰則非反者庸有極乎吾寜就
死不能誣人以非罪遂斬之(史言兵興之/時多濫刑)　建子月壬
午朔上受朝賀如正旦儀(以其月為嵗首也/朝直遥翻下同)　或告鴻
臚卿康謙與史朝義通事連司農卿嚴莊俱下獄(臚陵/如翻)
(朝直遥翻下遐/嫁翻獄宜欲翻)京兆尹劉晏遣吏防守莊家上尋勑出
莊引見(見賢/遍翻)莊怨晏因言晏與臣言常道禁中語矜功
怨上丁亥貶晏通州刺史(通州通川郡漢宕渠縣地舊/志通州京師西南二千五百)
(里/)莊難江尉(難江縣漢宕渠地梁置東巴州後魏恭帝/改集州後周改宕渠為難江縣以水為名)
(也隋廢集州以縣屬梁州唐/初復置集州以難江為治所)謙伏誅戊子御史中丞元
載為户部侍郎充句當度支鑄錢鹽鐡兼江淮轉運等
使(句古候翻當丁浪翻/度徒洛翻使疏史翻)載初為度支郎中敏悟善奏對
上愛其才委以江淮漕運數月遂代劉晏專掌財利
戊戍冬至己亥上朝上皇於西内(朝直遥/翻下同)　神策節度
使衛伯玉攻史朝義㧞永寜破澠池福昌長水等縣(永/寕)
(澠池福昌三縣時属河南府澠彌兖翻後魏分陜縣置/南陜縣西魏改曰長淵屬𢎞農郡唐初改名長水避髙)
(祖諱也初屬糓州後属洛州宋白曰長水縣夲盧氏地/後魏延昌二年分盧氏東境庫谷以西沙渠谷以東為)
(南陜縣餘/同上注)　己酉上朝獻太清宫庚戍享太廟元獻廟
(太凊宫在丹鳯門之左南出第二坊太廟在朱雀街/東第二街北來第二坊元獻廟上母元獻楊后廟也)建
丑月辛亥朔祀圓丘太一壇(乾元元年立太一壇見二/百二十卷  考異曰實録)
(建子月戊戌冬至其日祀昊天上帝己亥詔以來月一/日祀圎丘及太一壇又云建丑月辛亥以河南節度使)
(來瑱為太子少保下又有丁未己酉庚戌日事又云建/丑月辛亥朔拜南郊祭太一壇按瑱傳未嘗為河南節)
(度使及少保實錄剰此一日事其冬/至祀上帝盖有司行事非親祀也)　平盧節度使侯
希逸與范陽相攻連年救援既絶又為奚所侵乃悉舉
其軍二萬餘人襲李懐仙破之因引兵而南
寳應元年(以楚州表言上帝賜寳/玉改元改元實在四月)建寅月(去年九月勑/以建子月為)
(歲首而通鑑仍以建寅月為歲首者以是年/四月制復月數皆如其舊也改元亦在是月)甲申追尊
靖徳太子琮為奉天皇帝妃竇氏為㳟應皇后丁酉葬
于齊陵(琮上皇之長子天寳十載薨謚曰靖徳太子新/書地理志齊陵在京兆昭應縣東十六里琮徂)
(宗/翻)　甲辰吐蕃遣使請和(使疏/吏翻)　李光弼㧞許州擒史
朝義所署潁川太守李春朝義將史参救之(許州潁川/郡唐已復)
(郡為州安史猶仍天寳舊/名守式又翻將即亮翻)丙午戰于城下又破之　戊
申平盧節度使侯希逸於青州北度河而㑹田神功能
元皓於兖州(使疏史翻/能奴代翻)　租庸使元載以江淮雖經兵
荒其民比諸道猶有貲産乃按籍舉八年租調之違負
及逋逃者計其大數而徴之(八年自天寳十三載止上/元二年天寳十三載天下)
(未亂租調之入為盛十四載而祿山反租調始有違負/逋逃自是迄于去年大難未平戰兵不止違負逋逃年)
(甚一年今不問有無計其/天數而徴之調徒釣翻)擇豪吏為縣令而督之不問
負之有無貲之髙下察民有粟帛者發徒圍之籍其所
有而中分之甚者什取八九謂之白著(著直略翻今人/猶謂無故而費)
(散財物者為白著勃海高雲有白著歌/曰上元官史務剝削江淮之人多白著)有不服者嚴刑
以威之民有蓄榖十斛者則重足以待命(重直/龍翻)或相聚
山澤為羣盗州縣不能制　建卯月辛亥朔赦天下復
以京兆為上都河南為東都鳯翔為西都江陵為南都
太原為北都(去年罷西京及南都/復扶又翻又如字)　奴刺冦成固(成固/縣自)
(漢以來屬漢/中刺來違翻)初王思禮為河東節度使資儲豐衍贍軍
之外積米百萬斛奏請輸五十萬斛於京師思禮薨(乾/元)
(元年王思禮鎮太/原其薨當在去年)管崇嗣代之為政寛弛信任左右數
月間耗散殆盡惟陳腐米萬餘斛在(言見在米/止此數)上聞之
以鄧景山代之景山至則鉤校所出入將士輩多有隠
沒皆懼有禆將抵罪當死諸將請之不許其弟請代兄
死亦不許請入一馬以贖死乃許之諸將怒曰我軰曽
不及一馬乎遂作亂(將即/亮翻)癸丑殺景山上以景山撫御
失所以致亂不復推䆒亂者遣使慰諭以安之(復扶/又翻)諸
將請以都知兵馬使代州刺史辛雲京為節度使雲京
奏張光晟為代州刺史(張光晟有徳於辛雲/京見上卷乾元二年)　絳州素
無儲蓄民間饑不可賦歛(歛力/贍翻)將士糧賜不充朔方等
諸道行營都統李國貞屢以狀聞朝廷未報軍中咨怨
(咨嗟憂愁/而怨上也)突將王元振將作亂(突將以領驍勇馳突/之士突將即亮翻)矯
令於衆曰來日修都統宅各具畚鍤(畚布衮翻織竹為/器鍤測洽翻鍫也)
待命于門士卒皆怒曰朔方健兒豈修宅夫邪乙丑元
振帥其徒作亂燒牙城門(師讀/曰率)國貞逃于獄元振執之
置卒食於前曰食此而役其力可乎國貞曰修宅則無
之軍食則屢奏而未報諸君所知也衆欲退元振曰今
日之事何必更問都統不死則我輩死矣遂㧞刃殺之
鎮西北庭行營兵屯于翼城(翼城縣属絳州本漢絳縣/後魏曰北絳縣隋開皇十)
(八年改曰翼城以春/秋翼侯邑於此也)亦殺節度使茘非元禮推禆將白
孝徳為節度使朝廷因而授之　戊辰淮西節度使王
仲昇與史朝義將謝欽譲戰于申州城下為賊所虜淮
西震駭㑹侯希逸田神功能元皓攻汴州朝義召欽譲
兵救之　絳州諸軍剽掠不已(剽匹/妙翻)朝廷憂其與太原
亂軍合從連賊(從子/容翻)非新進諸將所能鎮服辛未以郭
子儀為汾陽王知朔方河中北庭潞澤節度行營兼興
平定國等軍副元帥發京師絹四萬匹布五萬端米六
萬石以給絳軍建辰月庚寅子儀將行時上不豫羣臣
莫得進見(見賢/遍翻)子儀請曰老臣受命將死於外不見陛
下目不瞑矣上召入卧内謂曰河東之事一以委卿史
朝義遣兵圍李抱玉於澤州子儀發定國軍救之乃去
　上召山南東道節度使來瑱赴京師瑱樂在㐮陽其
將士亦愛之乃諷所部將吏上表留之行及鄧州復令
還鎮(樂音洛復/扶又翻)荆南節度使吕諲淮西節度使王仲昇
及中使往來者言瑱曲收衆心恐久難制上乃割商金
均房别置觀察使令瑱止領六州(山南東道領襄鄧随/唐安均房金商九州)
(今分四州餘五州耳曰領六州/無亦於郢復二州增領一州邪)㑹謝欽譲圍王仲昇於
申州數月瑱怨之按兵不救仲昇竟敗沒行軍司馬裴
茙謀奪瑱位(茙如/融翻)密表瑱倔彊難制(倔其勿翻/彊其兩翻)請以兵
襲取之上以為然癸巳以瑱為淮西河南十六州節度
使(云考異曰舊傳無汝/  十五州今從實錄)外示寵任實欲圗之密勅以茙
代瑱為襄鄧等州防禦使　甲午奴刺冦梁州(刺來/達翻)觀
察使李勉棄城走(時山南西道觀/察使置司梁州)以邠州刺史河西臧
希讓為山南西道節度使(山南西道節度領梁洋集壁/文通巴興鳯利開渠蓬十三)
(州邠彌頻翻使疏史翻傳考異曰肅宗實/録作希液代宗實録有  作希讓今從之)　丙申党項
寇奉天(党底朗翻奉/天縣属雍州)　李輔國以求宰相不得怨蕭華
(求相不得事見上上元/二年八月相息亮翻)庚午以户部侍郎元載為京兆
尹載詣輔國固辭輔國識其意壬寅以司農卿陶銳為
京兆尹輔國言蕭華專權請罷其相上不許輔國固請
不已乃從之仍引元載代華(寢考異曰舊華傳云肅宗/  疾輔國矯命罷華相今)
(從輔/國傳)戊申華罷為禮部尚書以載同平章事領度支轉
運使如故(尚辰羊翻/度徒洛翻)　建巳月庚戍朔(建巳月/四月也)澤州刺
史李抱玉破史朝義兵於城下(朝直/遥翻)　壬子楚州刺史
崔侁表稱有尼真如恍惚登天見上帝賜以寳玉十三
枚(侁疎臻翻恍呼廣翻尼女夷翻惚音忽唐㑹要十三/寳一曰𤣥黄天符如笏長八寸䦚三寸上圎下方近)
(圎冇孔黄玉也二曰玉難毛文悉備白玉也三曰穀璧/白玉也徑可五六寸其文粟粒無雕鑴之迹四曰西王)
(母白環二枚白玉也徑六七寸五曰碧色寳圎而有光/六曰如意寳珠圎如雞卵光如月七曰紅靺鞨大如巨)
(栗赤如櫻桃八曰琅玕珠二枚長一寸二分九曰玉玦/形如玉環四分缺十曰玉印大如半手斜長理如鹿形)
(陷入印中以印物則鹿形著焉十一曰皇后採桑鉤長/五六寸細如筯屈其末似金又似銀十二曰雷公石斧)
(長四寸闊二寸無孔細緻如青玉十三曰缺/凡十三寳置于日中皆白氣連天侁所臻翻)云中國有
災以此鎮之羣臣表賀　甲寅上皇崩于神龍殿(神龍/殿盖)
(中宗於神龍間/居之遂以名殿)年七十八乙卯遷坐于太極殿(坐徂卧/翻神御)
(坐/也)上以寢疾發哀於内殿羣臣發哀於太極殿(内殿上/居大明)
(宫之寝殿也太極殿/西内前殿大行所御)蕃官𠢐靣割耳者四百餘人(𠢐里/之翻)
丙辰命苖晉卿攝冢宰上自仲春寢疾聞上皇登遐哀
慕疾轉劇乃命太子監國(冢而隴翻/監古銜翻)甲子制改元(改元/寳應)
復以建寅為正月月數皆如其舊(復扶/又翻)赦天下　初張
后與李輔國相表裏專權用事(見上卷乾/元二年)晚年更有隙
内射生使三原程元振黨於輔國(以宦官領射生手/故曰内射生使)上
疾篤后召太子謂曰李輔國久典禁兵制勑皆從之出
擅逼遷聖皇(𤣥宗尊號曰/聖皇天帝)其罪甚大所忌者吾與太子
今主上彌留(書顧命曰病日臻既彌留言病/日至一日愈留而不去體也)輔國陰與
程元振謀作亂不可不誅太子泣曰陛下疾甚危二人
皆陛下勲舊之臣一旦不告而誅之必致震驚恐不能
堪也后曰然則太子姑歸吾更徐思之太子出后召越
王係謂曰太子仁弱不能誅賊臣汝能之乎對曰能係
乃命内謁者監叚恒俊選宦官有勇力者二百餘人授
甲於長生殿後(恒户/登翻)乙丑后以上命召太子元振知其
謀密告輔國伏兵於陵霄門以俟之(雍録六典大明宫/圖宫城北面𤣥武)
(門之西有青霄門閣本/大明宫圖作陵雲門)太子至以難告(難乃/旦翻)太子曰必
無是事主上疾亟召我我豈可畏死而不赴乎元振曰
社稷事大太子必不可入乃以兵送太子於飛龍廐(飛/龍)
(厩仗内六閑之一也程/大昌曰在𤣥武門外)且以甲卒守之是夜輔國元振
勒兵三殿收捕越王係叚恒俊及知内侍省事朱光輝
等百餘人繫之以太子之命遷后于别殿時上在長生
殿使者逼后下殿并左右數十人幽於後宫宦官宫人
皆驚駭逃散丁卯上崩(年五/十二)輔國等殺后并係及兖王
僴(僴下赧翻其考異曰肅宗實錄曰張后因太子監國/謀誅輔國  日使人以上命召太子語之太子不可)
(乙丑后矯上命將喚太子程元振知之密告輔國丙寅/元振與輔國夜勒兵於三殿前使人收捕越王及同謀)
(内侍朱光輝叚恒俊等百餘人繫之移皇后于别殿其/夜六宫内人中官等驚駭奔走及明上崩代宗實錄曰)
(乙丑皇后召上既夜輔國元振勒兵捕係幽后丁卯肅/宗崩係傳乙丑后召太子丙寅夜元振輔國勒兵捕係)
(幽后是日俱為輔國所害舊肅宗紀丁卯宣遺詔是日/上崩代宗紀乙丑皇后矯詔召大子輔國元振衛從太)
(子入飛龍厩以俟變是夕勒兵於三殿收係及朱光輝/馬英俊等丁卯肅宗崩新本紀丙寅閑厩使李輔國飛)
(龍厩副使程元振遷皇后于别殿殺越王係兖王僴是/夜皇帝崩代宗録唐厯統紀係傳皆以叚恒俊為馬英)
(俊按張后以乙丑日召太子迨夜不至時必知冇變矣/輔國等安能待至來夜然後勒兵收係等乎盖收係等)
(在乙丑之夜也今從代宗實録舊代宗紀新舊傳皆云/兖王僴寳應元年薨而代宗實錄羣臣議係僴之罪云)
(二王同惡共扇姦謀盖/僴亦預謀也今從之)是日輔國始引太子素服於九
仙門與宰相相見(閣本大明宫圗宫城西面右銀臺門/之北有九仙門又北轉東則凌雲門)
(相息/亮翻)敘上皇晏駕拜哭(敘自上皇晏駕後宫/中多故不見輔臣)始行監國
之令(命太子監國在甲子前而乙丑即/有内變既定乃始行令監古咸翻)戊辰發大行皇
帝䘮於兩儀殿宣遺詔(肅宗崩于東内寝殿𤼵䘮于西/内内朝從上皇也上皇梓宫在)
(西内/前殿)己巳代宗即位　高力士遇赦還至朗州(上元元/年高力)
(士流巫州遇赦還至朗州自朗至京師尚二千二/百五十九里赦者甲子赦也還從宣翻又音如字)聞上
皇崩號慟嘔血而卒(力士流見上卷上元元/年號户刀翻卒子恤翻)　甲戍以
皇子奉節王适為天下兵馬元帥(奉節縣名蜀先主改/魚復縣為奉節縣帥)
(所類/翻)　李輔國恃功益横明謂上曰大家但居禁中外
事聽老奴處分(於上前明言之無所忌惮横/户孟翻處昌吕翻分扶問翻)上内不能
平以其方握禁兵外尊禮之乙亥號輔國為尚父而不
名(齊太公輔周武王號師/尚父今以其號寵中人)事無大小皆咨之羣臣出入
皆先詣輔國亦晏然處之(史言李輔國凶/愚處昌吕翻)以内飛龍廐
副使程元振為左監門衛將軍知内侍省事朱光輝及
内常侍啖庭瑶山人李唐等二十餘人皆流黔中(自朱/光輝)
(以下皆火行左右監古銜/翻啖徒覧翻黔其今翻)　初李國貞治軍嚴(泊直/之翻)朔
方將士不樂(樂音/洛)皆思郭子儀故王元振因之作亂子
儀至軍元振自以為功子儀曰汝臨賊境(絳州東與河/南接界時賊)
(又據河陽河/内故云然)輒害主將若賊乗其釁(釁隙也將/即亮翻)無絳州
矣吾為宰相豈受一卒之私邪五月庚辰收元振及其
同謀四十人皆殺之(相息亮翻士考異曰實錄云子儀/至軍撫循  衆潜問罪人得害國)
(貞者王元禮等四十人為首者斬餘並决殺邠志曰七/月郭公到朔方行營舊傳曰三月子儀辭赴鎮汾陽家)
(傳曰建辰月十一日𤼵上都二十七日至絳州五月二/日斬元振等三十人今元振名從諸書月日從家傳人)
(數從/實録)辛雲京聞之亦推按殺鄧景山者數十人誅之由
是河東諸鎮率皆奉法(郭子儀誅王元振而河東諸鎮/皆奉法僕固懐恩分河北諸州)
(授田承嗣等以成藩鎮/之禍用人可不謹哉)　壬午以李輔國為司空兼中
書令　党項冦同官華原　甲申以平盧節度使侯希
逸為平盧青淄等六州節度使(青淄齊沂密海六州淄/州治淄川本漢般陽縣)
(宋僑立清河郡及貝丘縣魏為東/清河郡隋置淄州取淄水為名)由是青州節度有平
盧之號　乙酉徙奉節王适為魯王(适古/活翻)　追尊上母
呉妃為皇太后(呉妃事肅宗于/東宫生上而薨)　壬辰貶禮部尚書蕭
華為峽州司馬元載希李輔國意(輔國以不/相銜華)以罪誣之
也　勑乾元大小錢皆一當一民始安之(民不便乾元/二品錢見上)
(卷乾元/二年)　史朝義自圍宋州數月城中食盡將陷刺史
李岑不知所為遂城果毅開封劉昌曰(易州有遂城府/開封漢縣唐屬)
(汴州漢故縣在今縣南五十里杜佑曰天寳以後邉帥/怙寵便請署官易州遂城府坊州安臺府别將果毅之)
(類每一制則/同授千餘人)倉中猶有麴數千斤請屑食之不過二十
日李太尉必救我(李太尉/謂光弼)城東南隅最危昌請守之李
光弼至臨淮諸將以朝義兵尚彊請南保揚州光弼曰
朝廷倚我以為安危我復退縮朝廷何望(復扶/又翻)且吾出
其不意賊安知吾之衆寡遂徑趣徐州(趣七/喻翻)使兖鄆節
度使田神功進擊朝義大破之先是田神功既克劉展
(去年正月神功克劉/展先悉薦翻下同)留連揚州未還太子賔客尚衡與
左羽林大將軍殷仲卿相攻于兖鄆(元考異曰衡上元/  年為淄青節度)
(使此年五月田神功自淄青移兖鄆六月衡自賔客為/常侍七月仲卿自左羽林大將軍為光祿卿而得相攻)
(於兖鄆者盖衡猶未離淄青仲卿亦/在彼雖有新除官皆未肯入朝也)聞光弼至憚其威
名神功遽還河南(此河南總/言河南道)衡仲卿相繼入朝(曰考異/  舊傳)
(云朝義乘北印之勝冦申光等十三州自領精兵圍李/岑於宋州將士皆懼請南保揚州光弼徑赴徐州以鎮)
(之遣田神功擊敗之又曰初光弼將赴臨淮在道舁疾/而行監軍使以袁晁方擾江淮光弼兵少請保潤州以)
(避其鋒光弼不從徑徃泗州光弼木至河南也田神功/平劉展後逗留于楊府尚衡殷仲卿相攻于兖鄆来瑱)
(旅拒于襄陽及光弼輕騎至徐州史朝義退走田神功/遽歸河南尚衡殷仲卿来瑱皆懼其威名相繼赴闕按)
(光弼既使田神功擊敗朝義則是神功已還也實録今/年八月袁晁始陷台州借使當時已擾冮淮則自泗州)
(往潤州不得謂避其/鋒也今從新書本傳)光弼在徐州惟軍旅之事自决之
其餘衆務悉委判官張傪(傪七感翻/又倉含翻)傪吏事精敏區處
如流(處昌/吕翻)諸將白事光弼多令與傪議之諸將事傪如
光弼由是軍中肅然東夏以寜(夏户/雅翻)先是田神功起偏
禆為節度使(去年六月田神功自平/盧兵馬使節度兖鄆)留前使判官劉位
等於幕府神功皆平受其拜及見光弼與傪抗禮乃大
驚徧拜位等曰神功出於行伍不知禮儀諸君亦胡為
不言成神功之過乎(史言武大悍將可以禮化居其/上者當以身作則行户剛翻)
丁酉赦天下　立皇子益昌王邈為鄭王(天寳改利州/為益昌郡)
延為慶王迥為韓王　來瑱聞徙淮西大懼上言淮西
無糧請俟收麥而行又諷將吏留己(來瑱挾衆以要君/欲再求免得乎)
上欲姑息無事壬寅復以瑱為山南東道節度使(復扶/又翻)
　飛龍副使程元振謀奪李輔國權密言於上請稍加
裁制六月己未解輔國行軍司馬及兵部尚書餘如故
以元振代判元帥行軍司馬仍遷輔國出居外第(自肅/宗時)
(李輔國常居/禁中内宅)於是道路相賀輔國始懼上表遜位辛酉
罷輔國兼中書令進爵博陸王輔國入謝憤咽而言曰
老奴事郎君不了請歸地下事先帝上猶慰諭而遣之
(父考異曰舊傳輔國欲入中書作謝表閽吏止之曰尚/  罷相不應復入此門輔國氣憤而言曰老奴死罪事)
(郎君不了請歸地下事先帝上猶優詔答之按/此乃對上之語非對閽吏之言也今從唐紀)　壬戌
以兵部侍郎嚴武為西川節度使　襄鄧防禦使裴茙
屯榖城(榖城漢筑陽縣地晉置義城郡及義城縣隋開/皇十六年廢郡改縣曰榖城以其地有榖城山)
(也/)既得密勅即帥麾下二千人㳂漢趣㐮陽(帥讀曰率/趣七喻翻)
己巳陳于榖水北瑱以兵逆之問其所以來對曰尚書
不受朝命故來若受代謹當釋兵瑱曰吾己䝉恩復留
鎮此(復扶/又翻)何受代之有因取勑及告身示之茙驚惑瑱
與副使薛南陽縦兵夾擊大破之追擒茙於申口(金州/洵陽)
(縣有申/口鎮)送京師賜死(津考異曰舊茙傳云瑱設具于江/  以俟之茙初聲言假道入朝及)
(見瑱即云奉代且欲視事瑱報曰瑱已奉恩命復任此/茙惶惑喻其麾下曰此言必妄遂引射瑱軍因與瑱兵)
(交戰茙軍大敗按瑱若設具相見則/茙豈得遽射瑱軍而交戰今從瑱傳)乙亥以通州刺史
劉晏(去年十一月/晏貶通州)為户部侍郎兼京兆尹充度支轉運
鹽鐡鑄錢等使　秋七月壬辰以郭子儀都知朔方河
東北庭潞儀澤沁陳鄭等節度行營(時以潞儀澤沁陳/鄭為一鎮以李抱)
(玉為節度使盖抱玉先以陳鄭節度使討賊在行營李/光弼邙山之敗抱玉奔澤州陳鄭為賊所隔朝廷因使)
(之節度潞儀/沁澤四州)及興平等軍副元帥　癸巳劒南兵馬使
徐知道反以兵守要害拒嚴武武不得進　八月桂州
刺史邢濟討西原賊帥吳功曹等平之(帥所/類翻)　己未徐
知道為其將李忠厚所殺劒南悉平　乙丑山南東道
節度使來瑱入朝謝罪上優待之　己巳郭子儀自河
東入朝時程元振用事忌子儀功高任重數譛之於上
子儀不自安表請解副元帥節度使上慰撫之子儀遂
留京師　台州賊帥袁晁攻陷浙東諸州改元寳勝(考/)
(異曰栁璨正閏位厯宋庠紀元/通譜皆改元昇國今從新書)民疲於賦歛者多歸之
李光弼遣兵擊晁於衢州(衢州春秋時越始蔑之地秦/以為太末縣漢分立新安縣)
(晉改信安唐置衢州以三衢山名昔洪/水𣲖山為三道故曰三衢歛力贍翻)破之　乙亥徙
魯王适為雍王(雍於/用翻)　九月庚辰以來瑱為兵部尚書
同平章事知山南東道節度使　乙未加程元振驃騎
大將軍兼内侍監(驃匹妙翻/騎奇寄翻)　左僕射裴冕為山陵使
(方上之役唐置山/陵使以宰相為之)議事有與程元振相違者丙申貶冕
施州刺史(劉考異曰代宗實録祕書監韓潁中書舍人/  烜善候星厯乾元中待詔翰林頗承恩顧)
(又與李輔國昵狎時上軫憂山陵廣詢卜兆潁等不能/精慎妄有否臧因是得罪配流嶺南既行賜死于路初)
(冕為僕射數論時政遂兼御史大夫充山陵使以李輔/國權重有恩乃奏輔國所親信劉烜為判官潜結輔國)
(烜得罪乃連坐焉/今從舊程元振傳)　上遣中使劉清潭使於回紇修舊
好(好呼/到翻)且徴兵討史朝義清潭至其庭回紇登里可汗
已為朝義所誘云唐室繼有大䘮今中原無主(因連有/𤣥宗肅)
(宗之䘮遂誑/以中原無主)可汗宜速來共收其府庫可汗信之清潭
致勑書曰先帝雖棄天下今上繼統乃昔日廣平王與
葉䕶共收兩京者也(事見二百二十/卷至徳二載)回統業已起兵至
三城(即朔方三/受降城)見州縣皆為丘墟有輕唐之志乃困辱
清潭清潭遣使言狀且曰回紇舉國十萬衆至矣京師
大駭上遣殿中監藥子昻往勞之於忻州南初毗伽闕
可汗為登里求婚肅宗以僕固懐恩女妻之為登里可
敦(勞力到翻為于/偽翻妻七細翻)可汗請與懐恩相見懐恩時在汾州
上令往見之懐恩為可汗言唐家恩信不可負(為于/偽翻)可
汗恱遣使上表請助國討朝義可汗欲自蒲闗入由沙
苑出潼闗東向藥子昻說之曰闗中數遭兵荒(說式芮/翻數所)
(角/翻)州縣蕭條無以供擬恐可汗失望賊兵盡在洛陽請
自土門略邢洺懐衛而南得其資財以充軍裝可汗不
從又請自太行南下據河陰扼賊咽㗋(可從刋入聲汗/音寒行户剛翻)
(咽音/煙)亦不從又請自陜州太陽津度河(陜州陜縣北有/太陽闗黄河津)
(濟之要也即左傳秦孟明伐晋自茅津/濟封殽尸之路也亦曰陜津陜失冉翻)食太原倉粟與
諸道俱進乃從之(隋置太原倉在河東界史言回紇所/利在中國財寳而不敢輕與賊遇)
　袁晁陷信州(信州本吴鄱陽郡之葛陽縣陳改葛陽/為弋陽唐乾元元年分饒州之弋陽衢)
(州之常山玉山及割建撫之地置信州治上/饒縣以其旁下饒州故以名縣晁馳遥翻)　冬十月
袁晁陷温州明州(温州永嘉郡治永嘉縣明州餘/姚郡治鄮縣今之鄞縣是也)　以
雍王适為天下兵馬元帥辛酉辭行以兼御史中丞藥
子昂魏琚為左右廂兵馬使以中書舍人韋少華為判
官給事中李進為行軍司馬㑹諸道節度使及回紇于
陜州進討史朝義(雍於用翻适古活翻帥所類翻/少始照翻使疏吏翻朝直遥翻)上欲
以郭子儀為适副程元振魚朝恩等沮之而止(沮在/吕翻)加
朔方節度使僕固懐恩同平章事兼絳州刺史領諸軍
節度行營以副适(絳州絳郡時朔方軍屯絳州故以懐/恩領刺史為懐恩恃功畔援張本)
　上在東宫以李輔國專横心甚不平(横下/孟翻)及嗣位以
輔國有殺張后之功不欲顯誅之壬戍夜盗入其第竊
輔國之首及一臂而去(擕考異曰舊傳云盗殺李輔國/  首臂而去統紀曰輔國悖于)
(明皇上在東宫聞而頗怒及踐阼輔國又立功難于顯/戮密令人刺之斷其首棄之圂中又斷其右臂馳祭泰)
(陵中外莫測後杭州刺史杜濟話於人曰嘗識/一武人為牙門將曰某即害尚父者今從舊傳)勑有司
捕盗遣中使存問其家為刻木首葬之(為于/偽翻)仍贈太傅
(太𫝊/三公)　丙寅上命僕固懐恩與母妻俱詣行營(時登里/與懐恩)
(之女俱來故使懐恩母/妻詣行營以親結之)雍王适至陜州回紇可汗屯於
河北(雍於用翻适古活翻陜失冉翻紇下沒翻可從刋/入聲汗音寒陜州之河北也括地志曰陜州河北)
(縣本漢大陽縣天寳元年太守李齊物開三門以/利漕運得古刃有篆文曰平陸因更名平陸縣)适與
僚屬從數十騎往見之可汗責适不拜舞藥子昻對以
禮不當然回紇將軍車鼻曰唐天子與可汗約為兄弟
可汗與雍王叔父也何得不拜舞子昂曰雍王天子長
子今為元帥(騎奇計翻長知/兩翻帥所類翻)安有中國儲君向外國可
汗拜舞乎且兩宫在殯(兩宫謂上皇先/帝時皆未葬)不應舞蹈力争
久之車鼻遂引子昂魏琚韋少華李進各鞭一百以适
年少未諳事遣歸營(應於陵翻少詩照翻諳烏含翻詔/考異曰代宗實錄云雍王恭行)
(命辭色不屈虜亦不敢失禮時人難之時官軍合圍將/誅無禮王以東略之故止之又曰㑹中數萬人駭愕失)
(色雍王正色叱之可汗遂退建中實錄曰上/堅立不屈此盖史官虗美耳今從舊回紇傳)琚少華一
夕而死戊辰諸軍發陜州僕固懐恩與回紇左殺為前
鋒陜西節度使郭英乂(方鎮表上元元年改陜虢華節/度為陜西節度使使疏吏翻)
神策觀軍容使魚朝恩為殿(殿丁/練翻)自澠池入(澠彌/兖翻)潞澤
節度使李抱玉自河陽入河南等道副元帥李光弼自
陳留入(分道並入/以攻洛陽)雍王留陜州(辰考異曰代宗實錄戊/  元帥雍王帥僕固懐)
(恩等諸軍及回紇兵馬進𤼵陜州東討留英乂朝恩為/後殿是日又詔河東道節度使自澤州路入今從唐厯)
(及舊朝/義傳)辛未懐恩等軍于同軌(河南永寜縣後周之/同軌縣地有同軌城)史
朝義聞官軍將至謀於諸將阿史那承慶曰唐若獨與
漢兵來宜悉衆與戰若與回紇俱來其鋒不可當宜退
守河陽以避之朝義不從(朝直遥翻諸將即/亮翻紇下沒翻)壬申官軍
至洛陽北郊分兵取懐州癸酉㧞之(去年邙山之敗河/陽懐州皆陷于賊)
(洛陽北郊/在邙山外)乙亥官軍陳于横水(按舊書横水在洛陽北/郊金人疆域圗孟津縣)
(有横水店陳讀曰陣下/恩陳陳於賊陳陳亦同)賊衆數萬立栅自固懐恩陳于
西原以當之遣驍騎及回紇並南山出栅東北(驍堅堯/翻騎奇)
(計翻並步浪/翻柵測革翻)表裏合擊大破之朝義悉其精兵十萬救
之陳于昭覺寺官軍驟擊之殺傷甚衆而賊陳不動魚
朝恩遣射生五百人力戰賊雖多死者陳亦如初鎮西
節度使馬璘曰事急矣(犯陳而不能陷引退必敗故/曰事急使疏吏翻璘離珍翻)遂
單騎奮擊奪賊兩牌(牌古謂之楯晋宋之間謂之彭排/南方以皮編竹為之以捍敵北人)
(以木為之左傳樂祁以揚楯/賈禍盖北方之用木也尚矣)突入萬衆中賊左右披靡
(披普/彼翻)大軍乘之而入賊衆大敗轉戰於石榴園老君廟
賊又敗人馬相蹂踐填尚書谷(蹂人九翻/尚辰羊翻)斬首六萬級
捕虜二萬人朝義將輕騎數百東走(將即亮翻又音/如字下等將同)懐
恩進克東京及河陽城獲其中書令許叔冀王伷等(伷/音)
(胄/)承制釋之懐恩留回紇可汗營于河陽使其子右廂
兵馬使瑒及朔方兵馬使髙輔成帥步騎萬餘乗勝逐
朝義(紇下沒翻可從刋入聲汗音寒使疏吏翻瑒音暢/又雉杏翻帥讀曰率下同騎奇計翻朝直遥翻)
至鄭州再戰皆㨗朝義至汴州其陳留節度使張獻誠
閉門拒之朝義奔濮州獻城開門出降(汴皮面翻濮博/木翻降户剛翻)
(下/同)回紇入東京肆行殺略死者萬計火累旬不滅朔方
神策軍亦以東京鄭汴汝州皆為賊境所過虜掠三月
乃已(使郭李為帥/安有是禍邪)比屋蕩盡士民皆衣紙(比毗必翻又/毗至翻衣於)
(既/翻)回紇悉置所掠寳貨於河陽留其將安恪守之十一
月丁丑露布至京師朝義自濮州北度河懐恩進攻滑
州㧞之追敗朝義於衞州(將即亮翻/敗補邁翻)朝義睢陽節度使
田承嗣等將兵四萬餘人與朝義合復來拒戰(睢音雖/嗣祥吏)
(翻復扶/又翻)僕固瑒擊破之長驅至昌樂東朝義帥魏州兵
來戰又敗走(昌樂漢古縣属魏州後唐避諱/改為南樂樂音洛帥讀曰率)於是鄴郡
節度使薛嵩以相衛洺邢四州降于陳鄭澤潞節度使
李抱玉恒陽節度使張忠志以趙恒深定易五州降于
河東節度使辛雲京(洺音名恒戶登翻洺考異曰舊懐/恩傳云嵩以相衛  邢趙州降于)
(李抱玉李寳臣以深恒定易四州降于雲京代宗實錄/曰張忠志以趙定深恒易五州歸順又曰史思明授忠)
(志恒趙節度使今/從舊王武俊傳)嵩楚玉之子也(楚玉薛/訥之弟)抱玉等已進
軍入其營按其部伍嵩等皆受代居無何僕固懐恩皆
令復位由是抱玉雲京疑懐恩有貳心各表言之朝廷
密為之備懐恩亦上疏自理上慰勉之(令力丁翻朝直/遥翻上時掌翻)
(疏所/去翻)辛巳制東京及河南北受偽官者一切不問(為青/冀魏)
(幽各據所有州/縣以傳世張本)　己丑以户部侍郎劉晏兼河南道水
陸轉運都使(睿宗先天二年以李傑為陜州刺史充水/陸運使水陸運使自此始也至開元二年)
(間以傑除河南少尹充水陸運使天寳十二載陜郡/太守崔無詖充使楊國忠充使水陸轉運都使始此)
丁酉以張忠志為成徳軍節度使統恒趙深定易五州
賜姓李名寳臣初辛雲京引兵將出井陘常山禆將王
武俊說寳臣曰今河東兵精銳出境逺闘不可敵也且
吾以寡當衆以曲遇直戰則必離守則必潰公其圗之
寳臣乃撤守備舉五州來降及復為節度使以武俊之
策為善(說式芮翻/復扶又翻)擢為先鋒兵馬使武俊本契丹也初
名沒諾干(為王武俊夷張氏得成徳/張本契欺訖翻又音喫)郭子儀以僕固懐
恩有平河朔功請以副元帥讓之己亥以懐恩為河北
副元帥加左僕射兼中書令單于鎮北大都䕶朔方節
度使史朝義走至貝州與其大將薛忠義等兩節度合
僕固瑒追之至臨清(臨清漢清淵縣後魏改曰臨清唐/属貝州九域志在魏州北一百五)
(十/里)朝義自衡水引兵三萬還攻之瑒設伏擊走之回紇
又至官軍益振遂逐之大戰于下博東南(下博漢縣/時属深州)賊
大敗積尸擁流而下朝義奔莫州(曰考異曰河洛春秋/  朝義戰敗走歸范)
(陽途經衡水僕固瑒領蕃漢兵一十五萬追及朝義接/戰敗之是夏涉秋苦雨陂湖流注河東兵馬使李竭誠)
(成德軍將李令崇咸統精兵亦革靣來王競為犄角其/漳河及諸津渡船悉是虜獲朝義遣人致命竟不應續)
(令散雇舟船並皆掠盡四路俱絶諸將或請戰或請降/朝義不恱田承嗣上疏與朝義曰臣聞兵勢兩均成敗)
(由將衆寡不敵全滅在權昔劉主破于白帝曹公敗于/赤壁陸遜黄盖皆以權道取之今部統之師皆自疲頓)
(主客勢倍勞逸力殊若驅而令戰未見其利請用車五/十乗於古夏康王城北作三箇車營車上皆設棚排倒)
(戈為禦毎車甲士二人持兵而伏随軍子女羅於帳中/每營輜重分列其次營後選二萬人布偃月陣凡敵衆)
(我寡則設此陣左右有險亦設此陣左右奇軍亦設此/陣各令猛將主之左者東南行右者西南行令去車營)
(十里餘營前選精卒五千人雁行陣使之接戰不勝則/退於偃月陣後前軍既却敵必至車營愛其珍玩必將)
(攻取候其兵縦陣勢已分然後桴鼔齊鳴前後俱至貔/貅奮勇鹵楯争先左軍西行右軍東邁皆取古城之南)
(令首尾相屬伏兵之𤼵料敵必驚後軍之來自然斷絶/前後既不相救中軍又遇精兵服色相亂不敗何待令)
(文景義主左軍逹干義感主右軍足下自主中軍若其/不捷老臣請以弱卒五千為足下吞之朝義覧疏大恱)
(因用其計官軍敗績䘮師三千餘級僕固瑒大震退師/數十里由是朝義得達莫州朝義既敗官軍威聲復振)
(凡所追集人莫已違鳩集舟舫并連牌栰先濟輜重兼/及老弱方以軍南行若有攻擊僕固瑒令吏士各顧所)
(部以抗其鋒朝義乃整師徒一時北濟僕/固瑒亦連船艦宵濟趨之今從舊懐恩傳)懐恩都知兵馬
使薛兼訓兵馬使郝庭玉與田神功辛雲京㑹於下博
進圍朝義於莫州青淄節度使侯希逸繼至　十二月
庚申初以太祖配天地(高祖武徳元年制每歳圎丘方/丘之祀以太祖景皇帝配髙宗)
(乾封二年以高祖太宗並配是時太常卿杜鴻漸等議以/神堯為受命之主非始封之君不得為太祖以配天也)
(太祖景皇帝始受封于唐即殷之契/周之后稷也請以郊配天地從之)
　　代宗睿文孝武皇帝上之上
　　　(初名俶後改名豫肅宗長子也登遐之後/議上廟號曰世宗避太宗諱改曰代宗)
廣德元年(是年七月方改/元事見下卷)春正月己卯追諡吳太后曰
章敬皇后(呉太后上/生母也)　癸未以國子祭酒劉晏為吏部
尚書同平章事度支等使如故　初來瑱在襄陽程元
振有所請託不從及為相(去年加來瑱/同平章事)元振譛瑱言涉
不順王仲昇在賊中以屈服得全賊平得歸與元振善
奏瑱與賊合謀致仲昇陷賊壬寅瑱坐削官爵流播州
賜死於路由是藩鎮皆切齒於元振(為諸鎮忌程元振/不敢勤王張本)
　史朝義屢出戰皆敗田承嗣說朝義令親往幽州發
兵還救莫州承嗣自請留守莫州(說式芮翻/守式又翻)朝義從之
選精騎五千自北門犯圍而出朝義既去承嗣即以城
降送朝義母妻子於官軍於是僕固瑒侯希逸薛兼訓
等帥衆三萬追之及於歸義(歸義漢易縣地属涿郡北/齊省入鄭縣武徳五年置)
(歸義及北義州貞觀元年州縣皆省八年復置歸義/縣属幽州按宋白續通典唐歸義縣在瓦橋闗北)與
戰朝義敗走時朝義范陽節度使李懐仙已因中使駱
奉仙請降遣兵馬使李抱忠將兵三千鎮范陽縣(范陽/縣漢)
(涿縣也為涿郡治所曹魏文帝改涿郡為范陽郡隋廢/范陽郡復置涿郡於薊縣以涿縣属焉武徳七年改涿)
(縣為范陽縣仍属幽州天寳元年改幽州涿郡為范陽/郡故薊城亦曰范陽史以縣字别之其地在薊南宋白)
(曰南至莫州/一百六十里)朝義至范陽不得入官軍將至朝義遣人
諭抱忠以大軍留莫州輕騎來發兵救援之意因責以
君臣之義抱忠對曰天不祚燕唐室復興(復扶/又翻)今既歸
唐矣豈可更為反覆獨不愧三軍邪大丈夫恥以詭計
相圗願早擇去就以謀自全且田承嗣必已叛矣不然
官軍何以得至此朝義大懼曰吾朝來未食獨不能以
一餐相餉乎抱忠乃令人設食於城東於是范陽人在
朝義麾下者並拜辭而去朝義涕泣而已獨與胡騎數
百既食而去東奔廣陽(餉式亮翻令力丁翻朝直遥翻/騎奇計翻檀州燕樂縣後魏置)
(廣陽郡後齊廢郡/而舊郡名猶存)廣陽不受欲北入奚契丹至温泉柵
(據新舊書懐恩傳温泉柵在平州界石/城縣東北契欺紇翻又音喫柵測革翻)李懐仙遣兵追
及之朝義窮蹙縊於林中懐仙取其首以獻僕固懐恩
與諸軍皆還甲辰朝義首至京師(縊於賜翻又於計翻/還音旋又如字  考)
(異曰河洛春秋曰朝義東投廣陽郡不受北取潞縣漁/陽擬投兩蕃至榆闗李懐仙使使招回却至漁陽過從)
(潞縣至幽州城東阿婆門外於巫閭神廟中兄弟同被/絞縊而死乃授首與駱奉仙經一日諸軍方知歸莫州)
(城下舊僕固懐恩傳曰寳應二年三月朝義至平州石/城縣温泉柵窮蹙走入長林自縊懐仙使妻弟徐有濟)
(傳其首以獻史朝義傳二年正月李懐仙於莫州生擒/之送欵來降梟首至闕下實錄寳應元年十一月己亥)
(僕固懐恩上言幽州平河北州縣盡平史朝義為亂兵/所戮傳首上都舊紀寳應二年十月河北州郡悉平李)
(懐仙以幽州降田承嗣以魏州降沈既濟建中實錄二/年正月賊將李懐仙擒朝義以降山東平唐厯正月甲)
(辰李懐仙擒史朝義梟首獻至闕下盡以所管来降年/代記寳應元年十二月己亥僕固懐恩上言史朝義為)
(亂兵所殺傳首上都二年正月甲申朝義梟首至闕新/紀廣徳元年正月甲申朝義自殺其將李懐仙以幽州)
(降按諸軍圍朝義於莫州已在去年十一月末而河洛/春秋云圍城四十日懐恩舊傳亦云攻守月餘日然則)
(朝義之死必在今年正月明矣諸書皆云朝義此年正/月被殺而實錄在元年十一月舊記因之又脫十一月)
(字懐恩傳誤以正月為三月甲申正月十日甲辰三十/日也新本紀盖據年代記但年代記元年冬十一月己)
(亥朝義死亦與實錄同若正月被殺不應十月首級已/至長安疑甲申自殺甲辰傳首至闕新紀正用年代記)
(甲辰至闕為自殺日未知何所據/今從唐厯以甲辰傳首至京師)　閏月己酉夜有回
紇十五人犯含光門突入鴻臚寺(紇下沒翻唐太極宫/南面三門中曰朱雀)
(門東曰安上門西曰含光門按朱雀門太極宫端門也/雍錄曰承天門之南朱雀門之北宗廟社稷百僚廨舍)
(列乎其間六省九寺一臺兩監十八衛以坊里準之此/兩門内外南北各占兩坊不為民居自朱雀門南即市)
(井邑厔各立坊巷以此觀之則朱雀街西兩坊百司庶/府居之其門曰含光門朱雀街東兩坊亦百司庶府居)
(之其門曰安上/門也臚陵如翻)門司不敢遏　癸亥以史朝義降將薛
嵩為相衛邢洺貝磁六州節度使(宋白曰磁州本漢廣/平縣地周武帝於此)
(置滏陽縣及成安郡隋開皇十年廢郡置磁州唐武徳/元年分相州置磁州貞觀元年州廢薛嵩既得節復表)
(以相州之滏陽洺州之邯郸武/安置磁州磁墻之翻相息亮翻)田承嗣為魏博徳滄瀛
五州都防禦使(魏州漢魏郡之地博州漢為東郡聊城/縣徳州漢平原郡地隋置徳州因安徳)
(縣名/之)李懐仙仍故地為幽州盧龍節度使(改范陽節度/使為幽州節)
(度使時平盧已䧟/又兼盧龍節度使)時河北諸州皆已降嵩等迎僕固懐
恩拜於馬首乞行間自効(降户江翻/行户剛翻)懐恩亦恐賊平寵
衰故奏留嵩等及李寳臣分帥河北自為黨援(帥所類/翻下同)
朝廷亦厭苦兵革茍冀無事因而授之(河北藩鎮自此/強傲不可制矣)
　回紇登里可汗歸國其部衆所過抄掠(紇下沒翻可/從刋入聲汗)
(音寒抄/楚交翻)廪給小不如意輒殺人無所忌憚陳鄭澤潞節
度使李抱玉欲遣官屬置頓人人辭憚(使疏/吏翻)趙城尉馬
燧獨請行(隋義寜元年分霍邑/置趙城縣属晋州)比回紇將至(比必利/翻及也)燧
先遣人賂其渠帥約毋暴掠(師所類/翻下同)帥遺之旗曰(遺惟/季翻)
有犯令者君自戮之燧取死囚為左右小有違令立斬
之回紇相顧失色涉其境者皆拱手遵約束抱玉奇之
燧因說抱玉曰燧與回紇言頗得其情僕固懐恩恃功
驕蹇其子瑒好勇而輕(說式芮翻好呼到翻瑒音/暢又雉杏翻輕區正翻)今内
樹四帥(四帥謂田承嗣李/寳臣李懷仙薛嵩)外交回紇必有窺河東澤潞
之志宜深備之抱玉然之　初長安人梁崇義以羽林
射生從來瑱鎮㐮陽累遷右兵馬使崇義有勇力能卷
鐵舒鈎沈毅寡言(瑱他甸翻卷讀/曰捲沈持林翻)得衆心瑱之入朝也
命諸將分戍諸州(朝直遥翻/將即亮翻)瑱死戍者皆奔歸㐮陽行
軍司馬龐充將兵二千赴河南(盖先是來瑱使龎充/赴河南行營㑹討史)
(朝/義)至汝州聞瑱死引兵還襲襄州左兵馬使李昭拒之
充奔房州崇義自鄧州引戍兵歸與昭及副使薛南陽
相譲為長(長知/兩翻)久之不决衆皆曰兵非梁卿主之不可
遂推崇義為帥崇義尋殺昭及南陽以其狀聞上不能
討三月甲辰以崇義為襄州刺史山南東道節度留後
(唐藩鎮命帥未授旌節者先以為節度/留後為梁崇義以㐮陽拒命而死張本)崇義奏改葬瑱
為之立祠不居瑱聽事及正堂(為于偽翻/聽讀曰㕔)　辛酉葬至
道大聖大明孝皇帝於泰陵(泰陵在同州奉先縣/東北二十里金粟山)廟號
𤣥宗庚午𦵏文明武徳大聖大宣孝皇帝于建陵(建陵/在京)
(兆醴泉縣東北/十八里武將山)廟號肅宗夏四月庚辰李光弼奏擒袁
晁浙東皆平時晁聚衆近二十萬(近其/靳翻)轉攻州縣光弼
使部將張伯儀將兵討平之伯儀魏州人也　郭子儀
數上言吐蕃党項不可忽宜早為之備(不能用郭子儀/之言為二虜入)
(京師張夲數所角/翻上時掌翻下同)　辛丑遣兼御史大夫李之芳等使
於吐蕃為虜所留二年乃得歸(史䆒/言之)　羣臣三上表請
立太子五月癸卯詔許俟秋成議之　丁卯制分河北
諸州以幽莫媯檀平薊為幽州管恒定趙深易為成徳
軍管相貝邢洺為相州管魏博徳為魏州管滄棣冀瀛
為青淄管懐衛河陽為澤潞管(自田承嗣李靈耀相繼/叛亂諸鎮所管不復守)
(此/制)　六月癸酉禮部侍郎華隂楊綰上疏以為古之選
士必取行實(行下孟翻/下行著同)近世專尚文辭自隋煬帝始置
進士科猶試策而已至高宗時考功貟外郎劉思立始
奏進士加雜文明經加帖從此積弊轉而成俗朝之公
卿以此待士(朝直/遥翻)家之長老以此訓子(長知/兩翻)其明經則
誦帖括以求僥倖(帖括者舉人因試帖遂括取稡㑹為/一書相傳習誦之以應試謂之帖括)
又舉人皆令投牒自應如此欲其返淳朴崇亷譲何可
得也請令縣令察孝亷取行著鄉閭學知經術者薦之
於州(行下/孟翻)刺史考試升之於省任各占一經(占之/贍翻)朝廷
擇儒學之士問經義二十條對策三道上第即注官中
第得出身下第罷歸又道舉亦非理國(置道舉見二百/十四卷開元二)
(十五/年)望與明經進士並停上命諸司通議給事中李栖
筠左丞賈至京兆尹嚴武並與綰同至議以為今試學
者以帖字為精通考文者以聲病為是非(聲病謂以平/上去入四聲)
(緝而成文音從文順謂/之聲反是則謂之病)風流頹敝誠當釐改然自東晉
以來人多僑寓士居鄉土百無一二請兼廣學校保桑
梓者鄉里舉焉在流寓者庠序推焉勑禮部具條目以
聞綰又請置五經秀才科　庚寅以魏博都防禦使田
承嗣為節度使承嗣舉管内户口壯者皆籍為兵惟使
老弱者耕稼數年間有衆十萬又選其驍徤者萬人自
衛謂之牙兵(魏牙兵始此迄於梁唐/魏以之強亦以之亡)　同華節度使李
懐讓為程元振所譛恐懼自殺(乾元元年置陜虢華節/度使上元元年改陜西)
(節度使分河中之同州與華/州為同華節度使華户化翻)
　
　
　
　
　
　
　
　
　
　
　
　
　
　
　資治通鑑卷二百二十二
