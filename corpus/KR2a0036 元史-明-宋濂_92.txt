
　元史卷九十一
　　明翰林學士亞中大夫知制誥兼修國史宋濓等修
　志第四十一上
　　百官七
行中書省凡十秩從一品掌國庻務統郡縣鎮邊鄙與
都省為表裏國初有征伐之役分任軍民之事皆稱行
省未有定制中統至元間始分立行中書省因亊設官
官不必備皆以省官出領其事其丞相皆以宰執行某
處省事繫銜其後嫌於外重改為某處行中書省凡錢
糧兵甲屯種漕運軍國重事無不領之至元二十四年
改行尚書省尋復如舊至大二年又改行尚書省二年
復如舊每省丞相一員從一品平章二員從一品右丞
一員左丞一員正二品參知政事二員從二品甘肅嶺
北二省各減一員郎中二員從五品員外郎二員從六
品都事二員從七品掾史䝉古筆且齊回回令史通事
知印宣使各省設官有差舊制參政之下有僉省有同
僉之屬後罷不置丞相或置或不置猶慎於擇人故往
往缺焉
河南江北等處行中書省至元五年罷随路鄂囉官詔
參政阿里僉行省事于河南等路立省二十八年以河
南江北係要衝之地又新入版圖宜於汴梁立省以控
治之遂署其地統有河南十八路七府
江浙等處行中書省至元十三年初置江淮行省治揚
州二十一年以地理民事非便遷於杭州二十二年割
江北諸郡隸河南改曰江浙行省統有三十路一府
江西等處行中書省至元十四年置十五年併入福建
行省十七年仍置省于龍興府而福建自為行省治泉
州二十一年以福建行省治入江西二十三年又以福
建省併入江浙本省統有十八路
湖廣等處行中書省至元十一年右丞相巴延伐宋行
中書省事于襄陽尋以别將分省鄂州為荆湖等路行
中書省十三年取潭州即署省治之十八年復徙置鄂
州統有三十路三府
陜西等處行中書省中統元年以商挺領秦蜀五路四
川行省事三年改立陜西四川行中書省治京兆至元
三年移治利州十七年復還京兆十八年分省四川尋
改立四川宣慰司二十一年仍合為陜西四川行省二
十三年四川立行樞宻院本省所轄之地惟陜西四路
五府
四川等處行中書省國初其地總于陜西至元十八年
以陜西行中書分省四川二十三年始置四川行省署
成都統有九路五府
遼陽等處行中書省至元二十四年置治遼陽路統有
七路一府
甘肅等處行中書省中統二年立行省于中興十年罷
之十八年復立二十二年復罷改立宣慰司二十三年
徙治中興省于甘州立甘肅行省三十一年分省按治
寧夏尋併歸之本省治甘州路統有七路三州
嶺北等處行中書省國初太祖定都于哈喇和琳河之
西因名其城曰和琳立元昌路中統五年世祖遷都中
興始置宣慰司都元帥府大徳十一年改立和琳等處
行中書省右丞相左丞相各一員至大四年省右丞相
皇慶元年改嶺北等處行中書省設官如上置和寧路
統有北邊等處
雲南等處行中書省即古南詔之地初世祖征取以為
郡縣嘗封建宗王鎮撫其軍民至元十一年始置行省
治中慶路統有三十七路五府
征東等處行中書省至元二十年以征日夲國命髙麗
王置省典軍興之務師還而罷大徳三年復立行省以
中國之法治之既而王言其非便詔罷行省從其國俗
至治元年復置以髙麗王兼領丞相得自奏選屬官治
瀋陽統有二府一司五道
各省屬官
　檢校所檢校一員從七品書吏二人
　照磨所照磨一員正八品
　架閣庫管勾一員正八品
　理問所理問二員正四品副理問二員從五品知事
　一員提控案牘一員
　都鎮撫司都鎮撫一員副都鎮撫一員
宣慰司掌軍民之務分道以總郡縣行省有政令則布
于下郡縣有請則為逹于省有邊陲軍旅之事則兼都
元帥府其次則止為元帥府其在逺服又有詔討安慰
宣撫等使品秩員數各有差等
宣慰使司秩從二品每司宣慰使三員從二品同知一
員從三品副使一員從四品經歴一員從六品都事一
員從七品照磨兼架句管勾一員從九品凡六道
　山東東西道(益都路置/)　河東山西道(大同路置/)
　淮東道(揚州置/)　　　　浙東道(慶元路置/)
　荆湖北道(中興路置/)　　湖南道(天臨置/)
宣慰使司都元帥府秩從二品使三員同知二員副使
二員經歴二員都事二員照磨兼架閣管勾一員
　廣東道(廣州置/)　　　　大理金齒等處
　蒙慶等處
　　右二府設官如上唯蒙慶一府使二員同知副使
　　各一員經歴都事各減一員
　廣西兩江道(静江路置/)　海北海南道
　福建道　　　　　　　八番順元等處
　察汗諾爾等
　　右五府宣慰使都元帥三員副都元帥僉都元帥
　　事各二員餘同上
宣慰使兼管軍萬户府毎府宣慰使三員同知副使各
一員經歴一員都事二員照磨兼管勾一員
　曲靖等路　　　　　　羅羅斯
　臨安廣西道元江等處
都元帥府都元帥二員副元帥二員經歴知事各一員
　北庭(隸吐蕃宣慰司/)　　察遜塔拉(都元帥三員/)
　蒙古軍　　　　　　　征東(二府都元帥各一員/副一員)
元帥府秩正三品逹嚕噶齊一員元帥一員經歴知事
各一員
　李店文州　　　　　　帖城河里洋脱
　朶甘斯　　　　　　　當陽
　岷州　　　　　　　　積石州
　洮州路　　　　　　　圖沙瑪路
　十八族
　　右九府唯李店文州增置同知副元帥各一員其
　　餘八府隸吐番宣慰司設官並同
宣撫司秩正三品每司逹嚕噶齊一員宣撫一員同知
副使各二員僉事一員計議經歴知事各一員提控案
牘架閣一員損益不同者各附見于後
　廣南西道(不置副使僉事/)麗江路(以上隸雲南省/)
　順元等處　　　　　　播州
　思州(以上隸/湖廣省)　　　　　叙南等處(隸四川行省不/置僉事計議)
安撫司秩正三品每司逹嚕噶齊一員安撫司一員同
知副使僉事各一員經歴知事各一員損益不同者各
附見于後
　師壁洞(不置逹/嚕噶齊)　　　　永順等處
　㪚毛洞(以上隸/四川省)　　　　羅番遏蠻軍(不置逹/嚕噶齊)
　程番武盛軍　　　　　金石番太平軍
　臥龍番南寧州　　　　小龍番靜蠻軍(不置同/知副使)
　大龍番應天府　　　　洪番永盛軍
　方番河中府　　　　　蘆番靜海軍
　新添葛蠻(以上隸/湖廣省)
招討司秩正三品逹嚕噶齊一員招討使一員經歴一
員
　土番　　　　　　　　　喇嘛綱等處
　天全　　　　　　　　　班布爾實
　㳂邉溪洞(以下各置副使一/員無逹嚕噶齊)索紐
　諸番　　　　　　　　　征緬
　長河西裏管軍　　　　　逹哩管軍
　圖沙瑪田地
諸路萬户府
　上萬戸府管軍七千之上逹嚕噶齊一員萬户一員
　俱正三品虎符副萬戸一員從三品虎符
　中萬户府管軍五千之上逹嚕噶齊一員萬户一員
　俱從三品虎符副萬户一員正四品金牌
　下萬戸府管軍三千之上逹嚕噶齊一員萬戸一員
　俱從三品虎符副萬户一員從四品金牌其官皆世
　襲有功則陞之每府設經歴一員從七品知事一員
　從八品提控案牘一員
　　鎮撫司鎮撫二員䝉古漢人參用上萬户府正五
　　　品中萬户府從五品俱金牌下萬户府正六品
　　　俱銀牌
　　上千户所管軍七百之上逹嚕噶齊一員千户一
　　　員俱從四品金牌副千户一員正五品金牌
　　中千户所管軍五百之上逹嚕噶齊一員千户一
　　　員俱正五品金牌副千户一員從五品金牌
　　下千户所管軍三百之上逹嚕噶齊一員千户一
　　　員俱從五品金牌副千户一員正六品銀牌
　　　彈壓二員䝉古漢人參用上千户所從八品中
　　　下二所正九從九品内銓注
　　上百户所百户二員䝉古一員漢人一員俱從六
　　　品銀牌
　　下百户所百户一員從七品銀牌
儒學提舉司秩從五品各處行省所署之地皆置一司
統諸路府州縣學校祭祀教養錢糧之事及考校呈進
著述文字毎司提舉一員從五品副提舉一員從七品
吏目一人司吏二人
䝉古提舉學校官秩從五品提舉一員從五品同提舉
一員從七品至元十八年置唯江浙湖廣江西三省有
之餘省不置
官醫提舉司秩從六品提舉一員同提舉一員副提舉
一員掌醫户差役詞訟至元二十五年置河南江浙江
西湖廣陜西五省各立一司餘省並無
兩淮都轉運鹽使司秩正三品國初兩淮内附以提舉
馬里范章專掌鹽課之事至元十四年始置司于揚州
使二員正三品同知一員正四品副使一員正五品運
判二員正六品經歴一員從七品知事一員從八品照
磨一員從九品三十年悉罷所轄鹽司以其屬置場官
大徳四年復置批驗所于真州采石等處
　鹽場二十九所毎場司令一員從七品司丞一員從
　八品管軍一員從九品辦鹽各有差
　　吕四場　　餘東場　　餘中場　　餘西場
　　西亭場　　金沙場　　石港場　　掘港場
　　豐利場　　馬塘場　　拼苶場　　角斜場
　　富安場　　安豐場　　梁垜場　　東臺場
　　河垜場　　丁溪場　　小海場　　草堰場
　　白駒場　　劉莊場　　五祐場　　新興場
　　廟灣場　　莞瀆場　　板浦場　　臨洪場
　　徐瀆浦場
　批驗所每所提領一員正七品大使一員正八品副
　使一員正九品掌批驗鹽引
兩浙都轉運鹽使司秩正三品使二員同知二員運判
二員經歴知事各一員照磨一員至元十四年置司杭
州大徳三年定其産鹽之地立場有差仍于杭州嘉興
紹興温台等處設檢校四所専驗鹽袋毋過常度
　鹽場三十四所每所司令一員從七品司丞一員從
　八品管勾一員從九品
　　仁和場　　許村場　　西路場　　下沙場
　　青村場　　表部場　　浦東場　　横浦場
　　蘆􁏏場　　海沙場　　鮑郎場　　西興場
　　錢青場　　三江場　　曹娥場　　石堰場
　　鳴鶴場　　清泉場　　長山場　　穿山場
　　袋山場　　玉泉場　　蘆花場　　大嵩場
　　昌國場　　永嘉場　　䨇穗場　　天富南監
　　長林場　　黄巖場　　杜瀆場　　天富北監
　　長亭場　　龍頭場
福建等處都轉運鹽使司秩正三品使二員同知二員
運判二員經歴知事各一員照磨一員至元十四年始
置市舶司領煎鹽徴課之事二十四年改立鹽運使司
二十九年罷立提舉司大徳四年復為運司九年復罷
併入元帥府兼掌之十年復立都提舉司至大四年復
陞運司隸行省凡置鹽七所
　鹽場七所每所司令一員從七品司丞一員從八品
　管勾一員從九品
　　海口場　　牛田場　　上里場　　惠安場
　　潯羙場　　浯州場　　􁒁州場
廣東鹽課提舉司至元十三年始徙廣州兼辦鹽課十
六年隸江西鹽鐡茶都轉運司二十二年併入宣慰司
二十三年置市舶提舉司大徳四年改廣東鹽課提舉
司提舉一員從五品同提舉一員從六品副提舉一員
從七品其屬附見
　鹽場十三所每所司令一員從七品司丞一員從八
　品管勾一員從九品
　　靖康場　　歸徳場　　東莞場　　黄田場
　　香山場　　矬峒場　　䨇恩場　　咸水場
　　漆水場　　石橋場　　隆井場　　招收場
　　小江場
四川茶鹽轉運司成都鹽井九十五處散在諸郡山中
至元二年置興元四川轉運司專掌煎熬辦課之事八
年罷之十六年復立轉運司十八年併入四道宣慰司
十九年復立陜西四川轉運司通轄諸課程事二十二
年置四川茶鹽運司秩從三品使一員同知副使運判
各一員經歴知事照磨各一員
　鹽場一十二所每所司令一員從七品司丞一員從
　八品管勾一員從九品
　　簡鹽場　　隆鹽場　　綿鹽場　　潼川場
　　遂實場　　順慶場　　保寧場　　嘉定場
　　長寧場　　紹慶場　　雲安場　　大寧場
廣海鹽課提舉司至元三十一年置專職鹽課秩正四
品都提舉二員從四品同提舉二員從五品副提舉二
員從六品知事一員提控案牘一員
市舶提舉司至元二十三年立鹽課市舶提舉司隸廣
東宣慰司三十年立海南博易提舉司至大四年罷之
禁下番船隻元祐元年弛其禁改立泉州廣東慶元三
市舶提舉司每司提舉二員從五品同提舉二員從六
品副提舉二員從七品知事一員
海道運糧萬户府至元二十年置秩正三品掌每嵗海
道運糧供給大都逹嚕噶齊一員萬户一員並正三品
副萬户四員從三品經歴一員從七品知事一員從八
品照磨一員從九品鎮撫二員正五品其屬附見
　海運千户所秩正五品逹嚕噶齊一員千户二員並
　正五品副千户三員從五品若温台若慶元紹興若
　杭州嘉興若崑山崇明常熟江陰等處凡五所而平
　江又有海運香沙糯米千户所
諸路總管府至元初置二十年定十萬户之上者為上
路十萬户之下者為下路當衝要者雖不及十萬户亦
為上路上路秩正三品逹嚕噶齊一員總管一員並正
三品兼管勸農事江北則兼諸軍卾囉同知治中判官
各一員下路秩從三品不置治中員而同知如治中之
秩餘悉同上至元二十三年置推官二員專治刑獄下
路一員經歴一員知事一員或二員照磨兼承發架閣
一員司吏無定制随事繁簡以為多寡之額譯史通事
各一人其屬附見
　儒學教授一員秩九品一路各設一員及學正一員
　學録一員其㪚府上中州亦設教授一員下州設學
　正一員
　䝉古教授一員正九品
　醫學教授一員
　陰陽教授一員
　司獄司司獄一員丞一員
　平淮行用庫提領大使副使各一員
　織染局局使一員副使一員
　雜造局大使一員副使一員
　府倉大使一員副使一員
　惠民藥局提領一員
　税務提領一員大使副使各一員
　録事司秩正八品凡路府所治置一司以掌城中户
　民之事中統二年詔驗民户定為員數二千户以上
　設録事司候判官各一員二千户以下省判官不置
　至元二十年置逹嚕噶齊一員省司候以判官兼捕
　盜之事典史一員若城市民少則不置司歸之倚郭
　縣在兩京則為警廵院獨杭州置四司後省為左右
　兩司
㪚府秩正四品逹嚕噶齊一員知府或府尹一員領勸
農鄂囉與路同同知一員判官一員推官一員知事一
員提控案牘一員所在有隸諸路及宣慰司行省者有
直隸省部者有統州縣者有不統縣者其制各有差等
諸州中統五年併立州縣未有差等至元三年定一萬
五千户之上者為上州六千户之上者為中州六千户
之下者為下州江南既平二十年又定其地五萬户之
上者為上州三萬户之上者為中州不及三萬户者為
下州於是陞縣為州者四十有四縣户雖多附路府者
不改上州逹嚕噶齊州尹秩從四品同知秩正六品判
官秩正七品中州逹嚕噶齊知州並正五品同知從六
品判官從七品下州逹嚕噶齊知州並從五品同知正
七品判官正八品兼捕盜之事參佐官上州知事提控
案牘各一員中州吏目提控案牘各一員下州吏目一
員或二員
諸縣至元三年合併江北諸縣六千户之上者為上縣
二千户之上者為中縣不及二千户者為下縣二十年
又定江淮以南三萬户之上者為上縣一萬户之上者
為中縣一萬户之下者為下縣上縣秩從六品逹嚕噶
齊一員尹一員丞一員簿一員尉一員典史二員中縣
秩正七品不置丞餘悉如上縣之制下縣秩從七品置
官如中縣民少事簡之地則以簿兼尉後又别置尉尉
主捕盜之事别有印典史一員
廵檢司從九品廵檢一員
諸軍唯邉逺之地有之各統屬縣其秩如下州其設官
置吏亦如之
諸蠻夷長官司西南夷諸溪洞各置長官司秩如下州
逹嚕噶齊長官副長官参用其土人為之
各處托克托和斯掌辦使臣奸偽正一員從五品副一
員正七品
勲一十階
　上柱國(正一/品)　柱國(從一/品)　　　上䕶軍(正二/品)
　䕶軍(從二/品)　　上輕車都尉(正三/品)輕車都尉(從三/品)
　上騎都尉(正四/品)騎都尉(從四/品)　　驍騎尉(正五/品)
　飛騎尉(從五/品)
爵八等
　王(正一/品)　　　郡王(從一/品)　　　國公(正二/品)
　郡公(從二/品)　　郡侯(正三/品)　　　郡侯(從三/品)
　郡伯(正四/品)　　郡伯(從四/品)　　　縣子(正五/品)
　縣男(從五/品)
　　右勲爵若上柱國郡王國公時有除拜者餘則止
　　於封贈用之
文㪚官四十二階
　開府儀同三司　　　　儀同三司
　特進　　　　　　　　崇進
　金紫光祿大夫　　　　銀青榮祿大夫(以上俱/正一品)
　光祿大夫　　　　　　榮祿大夫(以上從/一品)
　資徳大夫　　　　　　資政大夫
　資善大夫(以上正/二品)　　　正奉大夫
　通奉大夫　　　　　　中奉大夫(以上從/二品)
　正議大夫　　　　　　通議大夫
　嘉議大夫　　　　　　太中大夫
　中大夫　　　　　　　亞中大夫(以上從三品舊為/少中延祐改亞中)
　中議大夫　　　　　　中憲大夫
　中順大夫(以上正/四品)　　　朝請大夫
　朝㪚大夫　　　　　　朝列大夫(以上從/四品)
　奉政大夫　　　　　　奉議大夫(以上正/五品)
　奉直大夫　　　　　　奉訓大夫(以上從/五品)
　承徳郎　　　　　　　承直郎(以上正/六品)
　儒林郎　　　　　　　承務郎(以上從/六品)
　文林郎　　　　　　　承事郎(以上正/七品)
　徴事郎　　　　　　　從事郎(以上從/七品)
　登仕郎　　　　　　　將仕郎(以上正/八品)
　登仕佐郎　　　　　　將仕佐郎(以上從/八品)
　　右文㪚官四十二階由一品至五品為宣授六品
　　至九品為勑授勑授則中書署牒宣授則以制命
　　之一品至五品者服紫六品至七品者服緋八品
　　至九品者服緑武官以下皆如之其官常對品惟
　　九品無㪚官則但舉其職而已武官雜職亦如之
武㪚官三十四階
　龍虎衛上將軍　　　　金吾衛上將軍
　驃騎衛上將軍(以上正/二品)　奉國上將軍
　輔國上將軍　　　　　鎮國上將軍(以上從/二品)
　昭武大將軍　　　　　昭勇大將軍
　昭毅大將軍(以上正/三品)　　安逺大將軍
　定逺大將軍　　　　　懐逺大將軍(以上從/三品)
　廣威將軍　　　　　　宣威將軍
　明威將軍(以上正/四品)　　　信武將軍
　顯武將軍　　　　　　宣武將軍(以上從/四品)
　武節將軍　　　　　　武徳將軍(以上正/五品)
　武義將軍　　　　　　武畧將軍(以上從/五品)
　承信校尉　　　　　　昭信校尉(以上正/六品)
　忠武校尉　　　　　　忠顯校尉(以上從/六品)
　忠畧校尉　　　　　　忠翊校尉(以上正/七品)
　修武校尉　　　　　　敦武校尉(以上從/七品)
　保義校尉　　　　　　進義校尉(以上正/八品)
　保義副尉　　　　　　進義副尉(以上從/八品)
　　右武㪚官三十四階自龍虎衛上將軍至進義副
　　尉由正二品至從八品其除授具前
内侍㪚官一十四階
　中㪚大夫(正二/品)　　　　中引大夫(從三/品)
　中御大夫(正三/品)　　　　侍中大夫(從三/品)
　中衛大夫(正四/品)　　　　中涓大夫(從四/品)
　通侍郎(正五/品)　　　　　通御郎(從五/品)
　侍直郎(正六/品)　　　　　内直郎(從六/品)
　司謁郎(正七/品)　　　　　司閽郎(從七/品)
　司奉郎(正八/品)　　　　　司引郎(從八/品)
　　右内侍品秩一十四階自中㪚至司引由正二品
　　至從八品其除授具前
司天㪚官一十四階
　欽象大夫(從三/品)　　　　明時大夫
　頒朔大夫(以上正/四品)　　　保章大夫(從四/品)
　司𤣥大夫(正五/品)　　　　授時郎(從五/品)
　靈臺郎(正六/品)　　　　　候儀郎(從六/品)
　司正郎(正七/品)　　　　　平秩郎(從七/品)
　正紀郎　　　　　　　挈壼郎(以上正/八品)
　司厯郎　　　　　　　司辰郎(以工從/八品)
　　右司天品秩一十四階自欽象至司辰由從三品
　　至從八品其除授具前
太醫㪚官一十五階
　保宜大夫　　　　　　保康大夫(以上從/三品)
　保安大夫　　　　　　保和大夫(以上正/四品)
　保順大夫(從四/品)　　　　保冲大夫(正五/品)
　保全郎(從五/品)　　　　　成安郎(正六/品)
　保和郎(從六/品)　　　　　成全郎(正七/品)
　醫正郎(從七/品)　　　　　醫効郎
　醫候郎(以上正/八品)　　　　醫痊郎
　醫愈郎(以上從/八品)
　　右太醫品秩一十五階自保宜至醫愈亦由從三
　　品至從八品其除授具前
教坊司㪚官一十五階
　雲韶大夫　　　　　　僊韶大夫(以上從/三品)
　長寧大夫　　　　　　徳和大夫(以上正/四品)
　協律大夫(從四/品)　　　　嘉成大夫(正五/品)
　純和郎(從五/品)　　　　　調音郎(正六/品)
　司樂郎(從六/品)　　　　　協樂郎(正七/品)
　和樂郎(從七/品)　　　　　司音郎
　司律郎(以上正/八品)　　　　和聲郎
　和節郎(以上從/八品)
　　右教坊品秩一十五階自雲韶至和節由從三品
　　至從八品其除授具前
　
　
　
　
　
　
　
　
　
　
　元史卷九十一
