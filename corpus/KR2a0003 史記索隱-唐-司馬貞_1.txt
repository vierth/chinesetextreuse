史記索隠卷一
　　　　　　　　　　　唐　司馬貞　撰
五帝本紀第一(紀者記也本其事而記之故曰本紀又/紀理也絲縷有紀而帝王書稱紀者言)
(為後代/綱紀也)
黄帝(按有土徳之瑞土色黄故稱黄帝猶神農火徳王/而稱炎帝然也此以黄帝為五帝之首葢依大戴)
(禮五帝徳又譙周宋均亦以為然而孔安國皇甫謐帝/王代紀及孫氏注系本並以伏犧神農黄帝為三皇少)
(昊髙陽髙辛唐虞為五帝注號有熊者以其本是有能/國君之子故也亦號軒轅氏皇甫謐云居軒轅之丘因)
(以為名又以為號又據/左傳亦號帝鴻氏也)少典之子(少典者諸侯國號非/人名也又按國語云)
(少典娶有蟜氏女而生黄帝炎帝然則炎帝亦少典之/子炎黄二帝雖則相承如帝王代紀中間凡隔八帝五)
(百餘年若以少典是其父名豈黄帝經五百餘年而始/代炎帝後為天子乎何其年之長也又按秦本紀云顓)
(頊氏之裔孫曰女脩吞𤣥鳥之卵而生大業大業娶少/典氏而生柏翳明少典是國號非人名也黄帝即少典)
(氏後代之子孫賈逵亦謂然故左傳髙陽氏有才子八/人亦謂其後代子孫而稱為子是也譙周字允南蜀人)
(魏散騎常侍徵不拜此注所引者是其所著古史考之/説也皇甫謐字士安晉人號𤣥晏先生今所引者是其)
(所作帝王/代紀也)軒轅(按皇甫謐云黄帝生於夀丘長於姬水/因以為姓居軒轅之丘因以為名又以)
(為號是本姓公孫長/居姬水因為姬姓也)弱而能言(弱謂幼弱時也葢未合/能言之時而黄帝即言)
(所以為神異也潘岳有哀/弱子篇其子未七旬曰弱)徇齊(斯文未是今按徇齊皆/徳也書曰聰明齊聖左)
(傳曰子雖齊聖謂聖徳齊肅也又按孔子家語及大戴/禮並作叡齊一本作慧齊叡慧皆智也太史公採大戴)
(禮而為此紀今彼文無作徇者史記舊本亦有作濬齊/葢古字假借徇為濬濬深也義亦並通爾雅齊速俱訓)
(為疾尚書大𫝊曰多文而齊給鄭注云齊疾也今裴氏/注云徇亦訓疾未見所出或當讀徇為迅迅於爾雅與)
(齊俱訓疾則迅濬雖異字而音同也又爾雅曰宣徇遍/也濬通也是遍之與通義亦相近言黄帝幼而才智周)
(徧且辨給也故墨子亦云年踰五十則聰明心慮不徇/通矣俗本作十五非是按謂年老踰五十不聰明何得)
(云十/五)世衰(世衰謂神農氏後代子孫道徳衰薄非指炎/帝之身即班固所謂參盧黄甫謐所云帝榆)
(罔是/也)㠯征不享(謂用干戈以征諸侯之不朝享者本/或作亭亭訓直以征諸侯之不直者)蚩
尤(按此紀云諸侯相侵伐蚩尤最為暴則蚩尤非為天/子也又管子曰蚩尤受盧山之金而作五兵明非庶)
(人葢諸侯號也劉向别録云孔子見魯哀公問政比三/朝退而為此紀故曰三朝凡七篇並入大戴記今此注)
(見用兵/篇也)五氣(謂春甲乙木氣夏丙丁/火氣之屬是五氣也)藝五種(藝種也樹/也五種即)
(五榖也音朱用反此注所引見詩大雅生民之篇爾雅/云荏菽戎也郭璞曰今之胡豆鄭氏曰豆之大者是也)
熊羆貔貅貙虎(書云如虎如貔爾雅云貔白狐禮曰前/有摯獸則載貔貅是也爾雅又曰貙獌)
(似狸此六者猛獸可以教戰周禮有服不/氏掌教擾猛獸即古服牛乗馬亦其類也)涿鹿(或作濁/鹿古今)
(字異耳按地理志上谷有涿鹿/縣然則服䖍云在涿郡者誤也)禽殺蚩尤(按皇甫謐云/黄帝使應龍)
(殺蚩尢于凶黎之谷或曰黄帝斬蚩/尢于中冀因名其地曰絶轡之野)注皇覽(書名也記/先代冢墓)
(之處宜皇王之省覽故曰皇覽/是魏人王象繆襲等所撰也)披山通道(披音如字謂/披山林草木)
(而行以通道也徐/廣音詖恐稍紆也)注丸一作凡(几音扶/嚴反)雞頭(山名也後/漢王孟塞)
(雞頭道在隴西一/曰崆峒山之别名)葷粥(匈奴别名也唐虞已上曰山戎/亦曰熏粥夏曰淳維殷曰鬼方)
(周曰玁狁/漢曰匈奴)合符釜山(合諸侯符契圭瑞而朝之於釡山/猶禹會諸侯於塗山然也又按郭)
(子横洞冥記稱東方朔云東海大明之墟有釜山出瑞/雲應王者之符命如堯時有赤雲之祥之類葢黄帝黄)
(雲之瑞故云合/符應於釡山也)與為多焉(與音羊汝反與猶許也言萬/國和同而鬼神山川封禪祭)
(祀之事自古以來帝皇之中/推許黄帝以為多多猶大也)獲寶鼎迎日推策(封禪書/曰黄帝)
(得寶鼎神策下云於是推策迎日則神策者神蓍也黄/帝得蓍以推算厯數於是逆知節氣日辰之将來故曰)
(推策迎/日也)存亡之雖(存亡猶安危也易曰危者安其位亡/者保其存是也難猶説也凡事是非)
(未盡假以徃來之詞則曰難又上文冇死生之説/故此云存亡之難所以韓非著書有説林説難也)時播
百穀草木(為一/句)淳化鳥獸蟲蛾(為一句蛾音牛綺反一/作豸豸言淳化廣被及)
(之/)旁羅(旁非一方羅廣布也今按大戴禮作歴離離即/羅也言帝徳旁羅日月星辰水波及至土石金)
(玉謂日月揚光海水不波山/不藏珍皆是帝徳光被也)黄帝(炎帝火黄帝土代之/即黄龍蛇螾見是也)
(螾土精大五六圍/長十餘丈螾音引)十四人(舊解破四為三言得姓十三/人耳今按國語胥臣云黄帝)
(之子二十五宗其得姓者十四人為十二姓姬酉祁巳/滕葴任荀僖姞嬛衣是也唯青陽與夷鼔同己姓又云)
(青陽與蒼林為姬姓上則十四人為十二姓其文甚明/唯姬姓再稱青陽與蒼林葢國語文誤所以致令前儒)
(共疑其姬姓青陽當為𤣥囂是帝嚳祖本與黄帝同姬/姓其國語上文青陽即是少昊金天氏為己姓者耳既)
(理在不疑無/煩破四為三)嫘祖(一曰雷祖/音力堆反)黄帝正妃(按黄帝立四妃/象后妃四星皇)
(甫謐云元妃西陵氏女曰累祖生昌意次妃方雷氏女/曰女節生青陽次妃彤魚氏女生夷鼔一名蒼林次妃)
(嫫母班在三人之下按國語夷鼔蒼林是二人又按漢/書古今人表彤魚氏生夷鼓嫫母生蒼林不得如謐所)
(説太史公據大戴禮以累祖生昌意及𤣥囂𤣥囂即青/陽也皇甫謐以青陽為少昊乃方雷氏所生是其所見)
(異/也)𤣥囂(帝嚳之祖按皇甫謐及宋衷皆云𤣥囂青陽即/少昊也今此紀下云𤣥囂不得在帝位則太史)
(公意青陽非少昊明矣而此又云𤣥囂是為青陽當是/誤也謂二人皆黄帝子並列其名所以前史因誤㠯𤣥)
(囂青陽為一人耳宋衷又云𤣥囂青陽是為少昊繼黄/帝立者而史不敘葢少昊金徳王非五運之次故敘五)
(帝不數/之也)降居若水(降下也言帝子為諸侯降居江水江/水若水皆在蜀即所封國也水經曰)
(水出旄牛徼外東南至故闗為若水南過邛都/又東北至朱提縣為盧江水是蜀有此二水也)黄帝崩
(按大戴禮宰我問孔子曰榮伊言黄帝三百年請問黄/帝何人也抑非人也何以至三百年乎對曰生而人得)
(其利百年死而人畏其神百年亡而人/用其教百年則士安之説略可慿矣)橋山(地理志橋/山在上郡)
(同陽縣山有/黄帝冢也)顓頊(宋衷云顓頊名髙陽有天下號/也張晏云髙陽者所興地名也)養材
(言能養材物以任/地大戴禮作養財)載時(載行也言行四時以象天大戴/禮作履時以象天履亦踐而行)
(也/)制義(鬼神聰明正直當盡心敬事因制尊卑/之義故禮曰降于祖廟之謂仁義是也)治氣(謂/理)
(四時五行之氣/以教化萬人也)注砥平也(依王肅音止蜀據/大戴禮作砥礪也)窮蟬(系本/作窮)
(係宋衷云一/云窮係諡也)顓頊崩(皇甫謐云據左氏嵗在鶉火而崩/𦵏東郡又山海經曰顓頊𦵏鮒魚)
(山之陽九/嬪𦵏其隂)髙辛(宋衷曰髙辛地名因以為號嚳/名也皇甫謐云帝嚳名夋也)郁郁嶷
嶷(郁郁猶穆穆也嶷嶷徳髙也/今按大戴禮郁作神嶷作俟)動時服士(舉動應天時/衣服服士服)
(言其公/且㢘也)執中(即尚書允執/厥中是也)陳鋒氏(鋒音峰案系本作陳/酆氏皇甫謐云陳鋒)
(氏女曰慶都/慶都名也)娵訾氏女(皇甫謐云女/名常宜也)不善(古本作不著/音張慮反俗)
(本作不善不善謂微弱不著猶不著明衛/宏云摯立九年而唐侯徳盛因禪位焉)堯(堯諡也放/勲名帝嚳)
(之子姓伊祁氏案皇甫謐云堯初生時其母在三/阿之南寄於伊長孺之家故從母所居為姓也)如天
(如天之/函養也)如神(如神之/微妙也)如日(如日之照臨人咸依就之/若葵藿傾心以向日也)如
雲(如雲之覆渥言徳化廣大而浸潤生人/人咸仰望之故曰如百穀之仰膏雨也)不舒(舒猶慢/也大戴)
(禮作/不豫)黄收純衣(收冕名其色黄故曰黄收/象古質數也純讀曰緇)馴徳(馴字徐/廣皆讀)
(曰訓訓順也言聖徳能順人也案尚書作俊徳/孔安國云能明用俊徳之士與此文意别也)便章(古/文)
(尚書作平此文葢讀平為浦耕反平既訓便因作便章/其今文作辯章古平字亦作便音婢縁反便則訓辯遂)
(為辯章鄒誕/生本亦同也)數法(尚書作厯象日月則此言數法是訓/厯象二字謂命羲和以厯數之法觀)
(察日月星辰之早/晩以敬授人時也)暘谷(舊本作湯谷今並依尚書字案/淮南子曰日出湯谷浴於咸池)
(則湯谷亦有他證明矣又下曰昧谷徐廣云一作桺桺/亦日入處地名太史公博採經記而為此史廣記異聞)
(不必皆依尚書葢郁/夷亦地之别名也)便程(劉伯莊傳皆依古史作平秩/音然尚書大𫝊曰辯秩東作)
(則是訓秩為程言/便課其作程者也)南交(孔注未是然則冬與秋交何故/下無其文且東嵎夷西昧谷北)
(幽都三方皆言地而夏獨不言地乃云與春交斯不例/之甚也然南方地有名交阯者或古文略舉一字名地)
(南交則是交/阯不疑也)南譌(為依字讀春言東作夏言南譌皆是/耕作營為勸農之事孔安國强讀為)
(訛字雖則訓化解/釋亦甚紆回也)星虚(虚舊依字讀而鄒誕生音墟案/虚星主墳墓鄒氏或得其理)
幽都(山海經曰北海之内/有山名幽都葢是也)伏物(使和叔察北方藏伏之/物謂人畜積聚等冬皆)
(藏伏尸子亦曰此北方者伏方也尚書作平在/朔易今案大𫝊云便在伏物太史公據之而書)閏月正
四時(夫周天三百六十五度四分度之一是天度數也/而日行遲一嵗一周天月行疾一月一周天日一)
(日行一度月一日行十三度十九分度之七至二十九/日半强月行天一匝又逐及日而與會一年十二會是)
(為十二月每月二十九日過半年分出小月六是每嵗/餘六日乂大嵗三百六十六日小嵗三百六十五日舉)
(全數云六十六日其實一嵗唯餘十一日弱未滿三嵗/已成一月則置閏若三年不置閏則正月為二月九年)
(差三月則以春為夏十七年差六月則四時皆反以此/四時不正嵗不成矣故傳曰歸餘於終事則不悖是也)
下二女於媯汭(列女傳云二女長曰娥皇次曰女英系/本作女瑩大戴禮作女匽皇甫謐云媯)
(水在河東虞縣歴山西汭/水涯也猶洛汭渭汭然也)舜入山林(尚書云納于火麓/穀梁傳云林屬於)
(山曰麓是山足曰麓故此以為八山林不迷孔/氏以麓訓録言令舜大録萬幾之政與此不同)不懌(古/文)
(作不嗣今文作不怡怡即懌也謂辭讓於徳不堪/所以心意不悦懌也俗本作澤誤爾亦當為懌)注五
府(尚書帝命驗曰五府五帝之廟蒼曰靈府赤曰文祖/黄曰祖計白曰顯紀黑曰𤣥矩唐虞謂之五府夏謂)
(世室殷謂重屋周謂明/堂皆祀五帝之所也)注惟形之謐哉(案古文作恤哉/且今文是伏生)
(口誦卹謐聲/近遂作謐也)變北狄(變謂變其形及衣服同於夷/狄也徐廣云作燮燮和也)不肖
(鄭𤣥云肖似也不似言不如人也皇甫謐云堯娶散/宜氏之女曰女皇生丹朱又有庶子九人皆不肖也)權
授(父子繼立常道也求賢而禪/權道也權者反常而合道)虞舜(虞國名在河東太/陽縣舜諡也皇甫)
(謐云舜字/都君也)舜母(皇甫謐云舜母名握登生/舜於姚墟因姓姚氏也)作什器于夀
丘(什器什數也葢人家常用之器非一故以十/為數猶今云什物也夀丘地名黄帝生處)就時(就/時)
(猶逐時若言乗時射利也尚書大傳曰販/於頓丘就時負夏孟子曰遷于負夏是也)兩笠(言以笠/自扞己)
(身有似鳥張翅而輕下得不損傷皇甫謐云兩/繖繖笠類列女傳云二女教舜鳥工上廩是也)匿空(音/孔)
(列女傳所謂龍/工入井是也)實井(亦作/填井)庶矣(言汝猶當庶幾於友悌/之情義也如孟子取尚)
(書文又云惟茲臣庶汝其于予/治葢欲令象共我理臣庶也)八愷(左傳史克對魯宣/公曰昔髙陽氏有)
(才子八人蒼舒隤皚檮戭/犬臨尨降庭堅仲容叔逹)八元(左傳髙辛氏有才子八/人伯奮仲堪叔獻季仲)
(伯虎仲熊/叔豹季貍)十六族(謂元愷各有親族故稱族也/濟成也言後代成前代也)主土(禹/為)
(司空司空主土則/禹在八愷之中)布教(契為司徒司徒敷五/教則契在八元之數)彭祖(彭祖/即陸)
(終氏之第三子籛鏗之/後後為大彭亦稱彭祖)始飢(古文作阻飢孔氏以為阻/難也祖阻聲相近未知誰)
(得/)朱虎熊羆(即髙辛氏之子/伯虎仲熊也)南撫交阯北發(一/句)西戎析
枝渠庾氐羌(一/句)東長鳥夷(此言帝舜之徳皆撫及四方/夷人故先以撫字總之北發)
(當云北户南方有地名北户又案漢書北發是北方國/名今以北發為南方之國誤也此文者略四夷之名錯)
(亂西戎上少一西字山戎下少一北字長字下少一夷/字長夷也鳥夷也其意宜然今按大戴禮亦云長夷則)
(長是夷號又云鮮支渠搜則鮮支當此折枝也鮮折音/相近鄒氏劉氏云息並音肅非也且夷狄之名古書不)
(必皆同今/讀如字也)九招(招音韶即舜樂簫/韶九成故曰九招)薦禹於天(謂告天使/之攝位也)
皆有疆土(漢書律歴志云封堯子朱於丹淵為/諸侯商均封虞在梁國今虞城縣也)禹母(禮/緯)
(曰禹母修己吞薏苡而生禹因姓姒氏/而契姓子氏者亦以其母吞乙子而生)尚矣(尚上也言/久逺也然)
(尚矣文出/火戴禮)或不傳(五帝徳帝繫姓皆大戴禮及孔子家/語篇名以二者皆非正經故漢時儒)
(者以為非聖人之/言故多不傳學也)古文近是(古文即帝徳帝系二/書也近是聖人之説)章矣
(太史公言己以春秋國語古書博加考/驗益以發明五帝徳等説甚章著也)表見(言帝徳帝/系所有表)
(見者皆不/為虚妄也)書缺有間(言古典殘缺有年載故曰有間然/帝皇遺事散軼乃時時旁見於他)
(記説即帝徳帝系等説也故己/今採按而備論黄帝已來事耳)
夏本紀第二
文命(尚書云文命敷于四海孔安國云外布文徳教命/不云是禹名太史公皆以放勲重華文命為堯舜)
(禹之名未必為得孔又云虞氏舜名則堯舜禹湯皆名/矣葢古者帝王之號皆以名後代因其行追而為諡其)
(實禹是名故張晏云少昊已前天下之號象其徳顓頊/已來天下之號因其名又按系本鯀取有辛氏女謂之)
(女志是生髙密宋衷/云髙密禹所封國)鯀(皇甫謐云鯀帝顓頊之子字熙/又連山易云鯀封於崇故國語)
(謂之崇伯鯀系本亦以鯀為顓頊子漢書律歴志則云/顓頊五代而生鯀按鯀既仕堯與舜代系殊懸舜即顓)
(頊六代孫則鯀非是顓頊之/子葢班氏之言近得其實)鴻水(一作洪鴻大也以鳥/大曰鴻小曰鴈故近)
(代文字大義/者皆作鴻也)無狀(言無/功狀)聲為律(言禹聲音/應鍾律)身為度(按今/巫猶)
(稱禹/步)稱以出(按大戴禮見作士又一解云上文聲與身/為律度則權衡亦出於其身故云稱以出)
(也/)傅土行山表木(尚書作旉土隨山刋木今按大戴禮/作傅土故此紀依之傅即付也謂付)
(功屬役之事若尚書作敷敷分也謂令人分布理九/州之土地也表木謂刋木立為表記與孔注書意異)左
準繩右規矩(左所運用堪為人之準繩/右所舉動必應規矩也)壺口梁岐(鄭𤣥/曰地)
(理志壺口山在河東北屈懸之東南梁/山在左馮翊夏陽岐山在右扶風美陽)嶽陽(嶽太嶽即/冀州之鎮)
(霍太山也按地理志霍太山在河東彘縣/東凡如此例不引書者皆地理志文也)覃懷(按河内/有懷縣)
(今驗地無名覃者葢覃懷二/字或當時共為一地之名)衡漳(按孔注以衡為横非/王肅云衡漳二水名)
(地理志清漳水出上黨沽縣東北至阜城縣入/河濁漳水出上黨長子縣東至鄴入清漳也)常衛大
陸(此文改恒山恒水皆作常避漢文帝諱故也常水出/常山上曲陽縣東入滱水衛水出常山靈夀縣東入)
(虖池郭璞云大陸今鉅鹿/北廣河澤是已為亦作也)夾右碣石(地理志云碣石山/在北平驪城縣西)
(南大康地理志云樂浪遂城縣有碣石山長城所起又/水經云在遼西臨逾縣南水中葢碣石山有二此云夾)
(右碣石入于海當/是北平之碣石)雍(爾雅云水自/河出為雍也)濟漯(濟水出河東垣/縣王屋山東其)
(流至濟隂故應劭云濟水出平原隂縣東漯/水出東郡武陽縣北至千乗縣而入于海)嵎夷(孔安/國云)
(東表之地稱嵎夷按今文尚書及帝/命驗並作禺鐵在遼西鐵古夷字也)濰淄(濰水出琅邪/箕縣北至昌)
(都縣入海淄水出泰山萊蕪縣/原山北東至博昌縣入濟也)酓絲(爾雅云檿山桑是/蠶食檿之絲也)
淮沂蒙羽(水經云淮水出南陽平氏縣胎簪山北過桐/柏山沂水出泰山葢縣汶山南過下邳縣入)
(泗蒙山在泰山蒙隂縣西羽山/在東海祝其縣南殛鯀之地)東原(張華博物志云兗/州東平郡即尚書)
(之東/原也)淮夷蠙珠臮魚(按尚書云徂兹淮夷徐戎並興今/徐州言淮夷則鄭解為得蠙一作)
(玭並步𤣥反臮古暨字臮與也言夷人所居/淮水之處有此蠙珠與魚也又作濵濵畔也)既都(都古/文尚)
(書作豬孔安國云水所停曰豬鄭𤣥/云南方謂都為豬則是水聚會之義)三江(韋昭云三江/謂松江錢塘)
(陽江今按地理志有南江中江北江是為三江其南江/從會稽吳縣南東入海中江從丹陽蕪湖東北至會稽)
(陽羨縣東入海北江從㑹稽毗陵縣北東入海故下文/東為中江又東為北江孔安國云有北有中南可知也)
震澤(震一作振地理志會稽吳縣故周泰伯所封國具/區在其西古文以為震澤又左傳稱笠澤亦謂此)
(也/)九江(按尋陽記九江者烏江􁄏江鳥白江嘉靡江沙/江畎江廪江隄江菌江又張湞九江圖所載有)
(三里五畎烏土白/􁄏九江之名不同)沱涔(涔亦作潛沱出蜀郡郫縣西東/入江潛出漢中安陽縣直西北)
(入漢故爾雅云水自/江出為沱漢出為潛)雲土夢(夢一作瞢鄒誕又音蒙按/雲土夢本二澤名葢人以)
(二澤相近或合稱雲夢耳知者據左傳云昭王寢於雲/中又楚子鄭伯田于江南之夢則二澤各別也韋昭曰)
(雲土今為縣屬江夏南郡華容今按/地理志云江夏有雲杜縣是其地)伊雒瀍澗(伊水出/𢎞農盧)
(氏縣東洛水出𢎞農上洛縣冢領山瀍水出河南/穀城縣潛亭北澗水出𢎞農新安縣東皆入于河)滎播
(古文尚書作滎波此及今文並云滎播播是水波溢之/義滎是澤名故左傳云狄及衛戰于滎澤鄭𤣥云今塞)
(為平地滎陽人猶/謂其處為滎播)荷澤明都(荷澤在濟隂定陶縣東明/都音孟豬孟豬澤在梁國)
(睢陽縣東北爾雅左傳謂之孟諸今文/亦為然唯周禮稱望諸皆此地之一名)汶嶓(汶一作㟭/又作岐岐)
(山封禪書一云瀆在蜀都湔氐道西徼江/水所出嶓冢山在隴西縣漢水所出也)蔡蒙(此非徐/州之蒙)
(在蜀郡青衣縣青衣後改為漢/嘉蔡山不知所在也蒙縣名)西傾因桓(西傾在隴西/臨洮縣西南)
(桓水出蜀郡㞶山西/南行羌中入海也)黑水(地理志益州滇池有黑水祠/鄭𤣥引他説云三危山黒水)
(出其南山海經黒水/出崑崙墟西北隅也)弱水(按水經云弱水出張掖刪丹/縣西北至酒泉會水縣入合)
(黎山腹山海經云弱水/出崑崙墟西南隅也)渭汭(渭水出首陽縣鳥鼠同穴/山説文云水相入曰汭)
漆沮灃水(漆沮二水漆水出右扶風漆縣西沮水地理/志無文而水經以盧水出北地直路縣東過)
(馮翊收州縣入洛説文亦以漆沮各是一水孔安國獨/以為一又云是洛水灃水出右扶風鄠縣南東北過上)
(林/苑)終南敦物(按左傳中南山杜預以為終南山地理志/云太一山古文以為終南華山古文以為)
(敦物皆在扶/風武功縣東)三危既度(鄭𤣥引河圖及地説云三危山/在鳥鼠西南與岐山相連度劉)
(伯莊音田各/反尚書作宅)積石龍門(積石在金城河闗縣西南龍/門山在左馮翊夏陽縣西北)織
皮昆侖析支渠搜西戎(鄭𤣥以為衣皮之人居昆侖析/支渠搜三山皆在西戎王肅曰)
(昆侖在臨羌西析支在河闗西戎在西域王肅以為地/名而不言渠搜今按地理志金城臨羌縣有昆侖祠敦)
(煌廟至縣有昆侖/障朔方有渠搜縣)九山(汧壺口砥柱太行西傾熊耳嶓/冢内方岐是九山也古分為三)
(條故地理志有北條之荆山馬融以汧為北條西傾為/中條嶓冢為南條鄭𤣥分四列汧為隂列西傾次隂列)
(嶓冢為陽列/㞶山次陽列)汧荆山(汧一作岍按有汧水故其字或從/山或從水猶岐山然也地理志云)
(吳山在右扶風美陽縣西荆/山在左馮翊懷徳縣南也)雷首(雷首山在河東/蒲坂縣東南)太嶽
(即霍泰山/也已見上)析城王屋(析城山在河東䕶澤縣西南王屋/山在河東垣縣東北水經云砥柱)
(山在河東太陽/縣南河水中也)太行常山(太行在河内山陽縣西北常/山恒山是也在常山郡上曲)
(陽縣/西北)朱圉鳥䑕太華(圉一作圄朱圉山在天水冀縣南/鳥䑕山在隴西首陽縣西南太華)
(即敦/物山)熊耳外方桐柏負尾(熊耳山在𢎞農盧氏縣東伊/水所出外方山即潁川嵩髙)
(縣嵩髙山古文尚書亦以為外方山桐柏山一名大復/山在南陽盧氏縣東南陪尾山在江夏安陸縣東北地)
(理志謂之横尾/山負音陪也)荆山(此東條荆山在南郡/臨沮縣東北隅也)内方大别(内/方)
(山在竟陵縣東北大别山在大/國安豐縣今土人謂之甑山)衡山(在長沙湘南縣東/南廣雅云岣嶁謂)
(之衡/山)敷淺原(豫章歴陵縣南有博/陽山一名敷淺原也)九川(弱黑河瀁江沇/淮渭洛為九川)
合黎(水經云合黎山在酒泉會水縣東北鄭𤣥引他説/亦以為然孔安國云水名當是其山有水故所記)
(各不/同)流沙(地理志云張掖居延縣西北有居延澤古文/以為流沙廣志流沙在玉門闗外有居延澤)
(居延城又山海經云流沙出鐘山西南行昆崙墟入海/按是地兼有水故一云地名一云水名馬鄭不同抑有)
(由/也)河積石(爾雅云河出昆侖墟其色白漢書西域傳云/河有兩源一出蔥嶺一出于闐于闐河北流)
(與蔥嶺河合束注蒲昌海一名鹽澤其水停冬夏不増/減其南出積石為中國河是河源發昆侖禹導河自積)
(石而加/功也)盟津(盟古孟字孟津在河隂十三州記/云河陽縣在於河上即孟津是也)大邳(爾/雅)
(云山一成曰邳或/以為成臯縣山是)降水大陸(地理志降水字從系出信/都國與雩池漳河水並流)
(入海大陸在鉅鹿郡爾雅云/晉有大陸郭璞以為此澤也)瀁(水經曰瀁水出隴西氐/道縣嶓冢山東至武都)
(沮縣為漢水地理志云至江夏謂之夏水山海經亦以/漢出嶓冢山故孔安國云泉始出山為瀁水東南流為)
(沔水至漢中/東行為漢水)蒼浪(馬融鄭𤣥皆以滄浪為夏水即漢河/之别流也漁父歌曰滄浪之水清兮)
(可以濯吾纓/是此水也)三澨(水經云三澨地名在南郡鄎縣北孔/安國鄭𤣥以為水名今竟陵有三參)
(水俗云是三澨/水參音去聲)醴(按騷人所歌濯余佩於醴浦明醴是/水孔安國馬融解得其實又虞喜志)
(林以醴是江沅之别/流而醴字作澧也)沇濟(水經云自河東垣縣王屋山/東流為沇水至濕縣西北為)
(濟/水)總(説文云總/聚束草也)銍(説文云銍穫禾/短鎌之物也)秸(禮郊特牲云蒲越/稾秸之美則秸是)
(稾之/類也)臯陶曰(此取尚書臯陶謨為文斷絶殊無次序即/班固所謂疎略牴牾是也今亦不能深考)
與益予衆庶(予音與上與謂同與之與下予謂施予/之予此禹言其與益施予衆庶之稻糧)來
始滑(古文尚書作在治忽今文作采政忽先儒各隨字/解之今此云來始滑於義無所通葢來采字相近)
(滑忽聲相亂始又與治相似因誤為來始滑今依今文/音采政忽三字劉伯莊云聴諸侯能為政及怠忽者是)
(也五言謂仁義禮智信五徳之言/鄭𤣥以為出納政教五言非也)諸衆讒嬖臣君(諸衆/讒嬖)
(臣為一句君/字宜屬下文)塗山(杜預云塗山在夀春東北皇甫謐云/今九江當塗有禹廟則塗山在江南)
(也系本曰塗山氏女名媧是禹娶塗山氏號女媧也又/按尚書云娶于塗山辛壬癸甲啟呱呱而泣予弗子今)
(此云辛壬娶塗山癸甲生啟葢今文尚書脱陋太史公/取以為言亦不稽其本意豈有辛壬娶妻經二月生子)
(不經/之甚)不如言刑從之(謂不用命之人則/亦以刑罰而從之)英六(地理志云/安國六縣)
(咎繇後堰姓所封國英地闕不/知所在以為黥布是其後也)許(許在/潁川)扈(地理志曰扶/風縣鄠是扈)
(國/)甘(夏啟所伐鄠/南為甘亭)五人(皇甫謐云/號五觀也)少康(左傳魏莊子曰/昔有夏之衰也)
(后羿自鉏遷于窮石因夏人而代夏政恃其射也不修/人事而信用伯明氏之讒子寒浞浞射羿烹之以食其)
(子子不忍食殺于窮門浞因羿室生澆及􁑮使澆滅斟/灌氏及斟尋氏而相為澆所滅后緡歸于有仍生少康)
(有夏之臣靡自有鬲收二國之燼以滅浞而立少康少/康滅澆于過后杼滅􁑮于戈有窮遂亡然則帝相自被)
(篡殺中間經羿浞二氏葢三數十年而此紀/總不言之直云帝相崩子少康立疎略之甚)帝宁(音佇/系本)
(云季佇作甲者也左傳曰杼滅/􁑮于戈國語云杼能帥禹者也)帝槐(音回系本/作帝芬)帝芒(音/亡)
(鄒誕生又/音荒也)帝不降(系本作/帝降)帝厪(音覲鄒誕/生又音勤)豕韋(按系本/豕韋防)
(姓/)桀(桀名也按系本帝臯生發及/桀此以發生桀皇甫謐同也)夏臺(獄名夏曰均臺/皇甫謐云地在)
(陽翟/是也)遂放而死(徐廣曰從禹至桀十七君十四世案汲/冢紀年曰有王與無王用嵗四百七十)
(一/年)有男斟尋彤城褒費(系本男作南尋作鄩費作弗不/云彤城及褒按周有彤伯葢彤)
(城氏之後張敖地理記云濟南平夀縣其地即古/斟尋國又下云斟戈氏按左傳系本皆云斟灌氏)夏小
正(小正大戴禮篇/名正征二音)注葦棺(抵至也音丁禮反葦棺者以/葦為棺謂蘧蒢而斂非也禹)
(雖儉約豈萬乗之主而臣子乃以蘧蒢/裹尸乎墨子言桐棺三寸差近人情)
殷本紀第三
殷契(契始封商其後裔盤庚遷殷殷在鄴南/遂為天下號契是殷家始祖故言殷契)簡狄(舊本/作易)
(易狄音同又/作逷吐歴反)帝嚳次妃(譙周云契生堯代舜始舉之必/非嚳子以其父微故不著名其)
(母娀氏女與宗婦三人浴于川𤣥鳥遺/卵簡狄吞之則簡狄非帝嚳次妃明也)封于商(堯封契/于商即)
(詩商頌云有娀方將/帝立子生商是也)相土(相土佐夏功著於商詩頌曰/相土烈烈海外有截是也左)
(傳曰昔陶唐氏火正閼伯居/商丘相土因之是始封商也)曹圉(系本作/糧圉也)冥(禮曰冥勤/其官而水)
(死殷人祖契/而郊冥也)振(系本/作核)微(皇甫謐云微字上甲其母以甲/日生故也商家生子以日為名)
(葢自微始譙周以為/死稱廟主曰甲也)湯(湯名履是也又稱天乙者譙周/云夏殷之禮生稱王死稱廟主)
(皆以帝名配之天亦帝也殷人尊湯故曰天乙從契至/湯凡十四代故國語曰𤣥王勤商十四代興𤣥王契也)
帝誥(一作俈上云從先王居故作帝俈孔安/國以為作誥告先王言已來居亳也)伊尹(孫子/兵書)
(伊尹名摯孔安國亦曰伊摯然解者以阿衡為官名按/阿倚也衡平也言依倚而取平書曰惟嗣王弗惠于阿)
(衡亦曰保衡者伊尹之官號非名也皇甫謐云伊尹力/牧之後生於空桑乂吕氏春秋云有侁氏女採得嬰兒)
(于空桑後居伊水命曰伊尹/尹正也謂湯使之正天下)素王九主(按素王者太素/上皇其道質素)
(故稱素王九主者三皇五帝及夏禹也或曰九主謂九/皇也然按注劉向所稱九主載之七録名稱甚奇不知)
(所憑據耳法君謂用法嚴急之君若秦孝公及始皇之/屬也勞君謂勤勞天下若禹稷等也等君等者平也謂)
(定等威均禄賞若髙祖封功臣侯雍齒也授君謂人君/不能自理而政歸其臣若燕王噲授子之禹授益之比)
(也専君謂専己獨斷不任賢臣若漢宣之比也破君謂/輕敵致冦國滅君死若楚戊吳濞等是也寄君謂人困)
(於下主驕於上離析可待故孟軻謂之寄君也國君國/當為固字之訛耳固謂完城郭利甲兵而不修徳若三)
(苗智伯之類也三嵗社君謂在襁褓而主社稷若周成/王漢昭平等是也又注本九主謂法君勞君等君専君)
(授君破君國君以三/嵗社君為二恐非)食言(左傳云食言多矣能無/肥乎是謂妄言為食言)至于
泰卷陶(鄒誕生卷作詗又作泂則卷當為坰與尚書同/非衍字也其下陶字是衍耳何以知然解尚書)
(者以大坰今定陶是也舊本或傍/記其地名後人轉寫遂衍斯字也)中􁅍(仲虺二音􁅍作/壘音如字尚書)
(又作/虺也)故后有立(謂禹臯陶有功於人/建立其後故云有立)帝乃弗予有狀(帝/天)
(也謂蚩尤作亂上天乃不佑之是為弗與/有狀言其罪大而有形狀故黄帝滅之)先王(先王指/黄帝帝)
(堯帝舜等言禹咎繇以久勞于外故有立及蚩尤作亂/天不佑之乃致黄帝滅之皆是先王賞有功誅有罪言)
(今汝不可不勉/此湯誡其臣)不道(不道猶無道也又誡諸侯云汝/為不道我則無令汝之在國)咸
有一徳(按尚書伊尹作咸有一徳在太甲時故太史/公記之於斯謂成湯之日其言又失次序)注
長卿(長卿諸本多作劫姓按風俗通有御氏為漢司空/御史其名長卿明劫非也亦有劫彌不得為御史)
一暮大拱(此云一暮大拱尚書大傳/作七日大拱與此不同)枯死而去(劉伯莊/言枯死)
(而消去不見今以為由/帝修徳而妖祥遂去)隞(隞亦作囂/並音敖字)邢(邢音耿近代本/亦作耿今河東)
(皮氏縣/有耿鄉)仲丁書闕不具(葢太史公知舊有仲丁/書今已遺闕不具也)沃甲(系/本)
(作開/甲也)盤庚(尚書盤庚将治亳殷民咨胥怨作盤庚此以/盤庚崩弟小辛立百姓思之乃作盤庚由不)
(見古/文也)傳險中(舊本作險/亦作巖也)附命(附依尚/書音孚)常祀(祭祀有常無/為豐殺之禮)
(於是以/棄常道)殷復衰(國語曰帝甲亂之/七代而隕是也)廩辛(漢書古今人表/及帝王代紀皆)
(作慿/辛)偶人(偶音寓/亦如字)微子(微國號爵為子啟名孔子家語/云微或作魏讀從微音鄒本亦)
(然/也)不得嗣(此以啟與紂異母而鄭𤣥稱為同母依吕氏/春秋言母當生啟時猶木正立及生紂時始)
(正為妃故啟大/而庶紂小而嫡)妲己(國語有種氏女/妲字己姓也)鉅橋(鄒誕生云鉅/大橋器名也)
(紂厚賦税故因/器而大其名)炮烙(鄒誕生云烙一音閣又云見蟻布/銅升足廢而死於是為銅烙炊炭)
(其下使罪人步其/上與列女傳少異)九侯(九亦依字讀鄒/誕生音仇也)惡來(秦之祖/蜚㢘子)商
容之閭(皇甫謐云商容與殷人觀周軍之入則以為人/名鄭𤣥云商家典樂之官知禮容所以禮署稱)
(容/臺)號為王(按頁殷天子亦皆稱帝代以徳薄不及五帝/始貶帝號號之為王故本紀皆帝而後總曰)
(三王/也)子姓(按系本/子姓無)北殷氏(系本作髦氏又有時氏蕭氏/黎氏然北殷氏葢秦寧公所)
(伐亳王湯/之後也)色尚白(論語孔子曰乗殷之輅禮記曰殷人/尚白太史公為贊不取成文遂作此)
(語亦疎/略也)
周本紀第四
帝嚳元妃(譙周以為棄帝嚳之冑其/父亦不著與此紀異也)棄之隘巷(已下皆/詩大雅)
(生民篇所云誕寘之隘巷牛羊腓字之誕寘之平/林會伐平林誕寘之寒冰鳥覆翼之是其事者也)封于
邰(即詩生民曰有邰家室是/也邰即斄古今字異耳)不窋(帝王世紀曰后稷納/姞氏生不窋而譙周)
(案國語云世后稷以服事虞夏言世稷官是失其代數/也若以不窋親棄之子至文王千餘嵗唯十四代實亦)
(不合/事情)去稷不務(國語曰棄稷不務此云去稷者是太史/公恐棄是后稷之名故變文云去也言)
(夏政衰不窋去稷/官不復務農者也)詩人歌(即詩大雅篇/篤公劉是也)豳(豳即邠也古/今字異耳)
毁隃(系本作/偽榆)公非(系本云公非辟方皇甫/謐云公非字辟方也)髙圉(系本云/髙圉侯)
(侔/)亞圉(漢書古今表曰雲都亞圉弟按如此説/則辟方侯侔亦皆二人之名實未能詳)公叔祖
類(系本云太公組紺諸盩三代世表稱叔類凡四名皇/甫謐云公祖一名祖紺諸盩字叔類號曰太公也)
頌其徳(即詩頌云后稷之孫實維太/王居岐之陽實始翦商是也)一物(一物為㜪氏/之美女也以)
(殷紂淫昏好/色故知然)上祭于畢(按文云上祭于畢則畢天星之/名畢星主兵故師出而祭畢)
白魚躍入舟中(此已下至火復王屋為烏/皆見周書及今文泰誓)流為烏(按今/文泰)
(誓流為鵰鵰鷙鳥也馬融云明武王能伐紂鄭𤣥/云烏是孝鳥言武王能終父業亦各隨文而解也)武王
亦答拜(武王雖以臣伐君頗有慚徳不應答商人之拜/太史公失辭耳尋上文諸侯畢拜賀武王武王)
(尚且報揖無容/遂下拜商人)明水(明明水也舊本皆無水字今本有/水字者多亦是也若惟云奉明其)
(義未見不知奉明/何物也烜音毁)布玆(兹一作苙公明草也言兹/舉成器言苙見潔草也)蜚鴻
(按髙誘曰蜚鴻蠛蠓也言飛蟲蔽田滿野故/為災非是鴻鴈也随巢子作飛拾飛拾蟲也)天不享殷
(言上天不歆享殷家故見災/異我周今乃冇成王業者也)其登名民三百六十夫(言/天)
(初建殷國亦登進名賢之人三百六十夫既無非大賢/未能興化致理故殷家不大光昭亦不即擯滅以至于)
(今也亦見周書及隨巢子頗復脱錯而劉氏音破六為/古其字義亦無所通徐廣云一本作不顧亦不賔葢是)
(學者以周書及隨巢子不同逐音改易耳隨/巢子曰天鬼不顧亦不賔滅天鬼即天神也)悉求夫惡
(言今悉求取夫惡人不知天命不順周家/者咸貶責之與紂同罪故曰貶從殷王受)日夜勞來定
我西土(八字連作/一句讀)自洛汭延于伊汭(自洛汭及伊汭其/地平易無險固是)
(有夏之/舊居)三途(杜預曰三塗在陸澤南嶽葢河北太行山/鄙都鄙謂近嶽之邑度邑周書篇名度音)
(徒各/反)以存亡國宜告(六字連/一句讀)閲實其罪(按吕刑云惟反/惟内惟貨惟來)
(今此似闕少/或從省文)惟訊(訊依尚書/音貌也)注鍰黄鐵也(鍰黄鐵鏘亦/六兩故馬融)
(曰鏘量名與吕刑鍰/同舊本率亦作選)灑(灑音戾蓰/所解反)繄扈(系本作/伊扈)囏(系本/作堅)
詩人(宋忠曰懿王自鎬徙都大丘一曰廢/丘今槐里是也時王室衰始作詩也)共和(共音如/字若汲)
(冢紀年則云共伯和干王位共音恭共國伯爵/和其名干篡也言共伯攝王政故云干王位也)虢文公
諌(國語曰虢文公諫云夫人之大事在農上帝之粢盛/於是乎出事之繁庶於是乎生人之供給於是乎取)
(事具載/國語)戰于千畝(地名也在西/河介休縣)褒姒(褒國名夏同姓姓/姒氏禮婦人稱國)
(及姓其女是龍斄妖子為人所/收褒人納之于王故曰褒姒)𤣥黿(亦作蚖音元/𤣥蚖蜇蜴也)伯服
為太子(左傳所謂攜/王奸命是也)繒(繒國名/夏同姓)驪山下(在新豐縣南故/驪戎國也舊音)
(黎徐廣音/力知反)桓王不禮(在魯隠/公六年)許田天子用事太山田(左/傳)
(鄭伯以璧假許田卒易祊祊是鄭祀太山之田許是魯/朝京師之湯沐邑有周公廟鄭以其近故易取之此云)
(許田天子用/事太山田誤)伐鄭(在魯桓/五年)桓王去歸(左傳繻葛之役祝/耼射王中肩是也)
王殺周公(左傳曰初子儀有寵於桓王桓王屬諸周公/辛伯諫曰並后匹嫡兩政偶國亂之本也周)
(公不從故及於難然周公阿先王㫖自取誅夷辛/伯正君臣之義卒安王業二卿優劣誠可識也)閬(世/本)
(名母/凉)穨(莊王子釐王弟/惠王之叔父也)叔帶(惠王子襄王弟封於/甘故左傳稱甘昭公)殺譚
伯(按國語亦云殺譚伯而左傳太叔之難獲周公忌父/原伯唐固據傳文讀譚為原然春秋有譚何妨此時)
(亦仕王朝預獲被殺國語既云殺譚/伯故太史公依之不從左傳説也)景王貴(名貴按國/語景王二)
(十一年鑄大錢及無射單穆公及泠州/鳩各設辭以諫今此不言亦其疎略耳)定王介(系本云/元王赤)
(皇甫謐云貞定王考據二文則是元有雨名一名仁一/名赤如史記則元王為定王父定王即貞王也依系本)
(則元王是貞王子必有一乖誤然此定當為貞字誤耳/豈周家有兩定王代數又非逺乎皇甫謐見此疑而不)
(決遂遣於史記系本之錯謬/因謂為貞定王未為得其實)東周惠公(考王封其弟于/河南為桓公卒)
(子威公立卒子惠公立長子曰西周公又封少子于鞏/仍襲父號曰東周惠公於是有東西二周也按系本西)
(周桓公名揭居河南東周/惠公名班居洛陽是也)周太史儋(老子列傳曰儋即/老子耳又曰非也)
(驗其年代/是别人)别五百載復合(按周封非子為附庸邑之秦/號曰秦嬴是始合也及秦襄)
(公始列為諸侯是别之也自秦列為諸侯至昭王五十/二年西周君臣獻邑三十六城以入於秦凡百一十六)
(年是合也云五/百舉其大數)霸王(霸王謂始皇也自周以邑入秦至/始王初立政由太后嫪毐至九年)
(誅毐正/十七年)諸侯皆為王(謂韓魏/齊趙也)赧王延(皇甫謐云名延赧/非諡諡法無赧正)
(以微弱竊鈇逃債赧然慚愧故號曰赧耳又按尚書申/候以赧為然鄭𤣥云然讀曰赧王邵按古音人扇反今)
(音奴板反爾/雅面慚曰赧)東西周分治(西周河南也東周鞏也王赧/微弱西周與東分王政理各)
(居一都故曰東西周按髙誘曰西/周王城今河南東周成周故洛陽)西周武公(按戰國策/作東周武)
(公/)宜陽(宜陽韓地秦攻而楚救之周為韓/出兵而楚疑周為秦因加兵伐周)蘇代為周説
楚王曰(蘇代為周説楚王王何以道周為秦周實不為/秦今王責周道為秦周懼楚必入秦是為禍也)
周秦(周秦相近秦欲并周而外睦/於周故當時諸侯咸謂周秦)周君(周君西周武公/也時王赧微弱)
(不主盟會寄/居西周耳)受地於韓而聴於秦(此史厭説韓令與周/地使質於楚令秦疑)
(楚不信周得不假道/伐韓而猶聴命於秦)韓王(按戰國策云或人為/周君謂魏王云者也)周君将
以為辭於秦(髙誘注戰國策曰魏兵在河/南為辭周君不徃朝秦也)王赧謂成君
楚圍雍氏(如徐此説自合當改而注結/之不合與楚圍雍氏連注)髙都(髙誘曰髙/都韓邑今)
(屬上/黨也)相國(相國公/仲侈)已行矣(已止/也)支左詘右(按列女傳曰/左手如拒右)
(手如附枝右手發之左手不知此射之道也/又越絶書曰左手如附泰山右手如抱嬰兒)不以善息
(言不以其善而/且停息息止也)百發盡息(息猶棄言/并棄前善)秦破華陽約(華陽/地名)
(司馬彪曰華陽亭名在密縣秦昭王三十三年秦背魏/約使客卿胡傷擊魏将芒夘華陽破之是馬犯見秦破)
(魏約懼周危故謂周君/請梁城周而誤詭計也)王受九鼎而圖犯(圖謀也犯謂/梁王我方入)
(鼎於王王當/謀救援已也)犯請後可而復之(按戰國策其作瘉犯請/後可而復之者言王病)
(愈所圖不遂請得在後有/可之時以鼎入梁者也)不若令卒為周城以匿事端
(梁寛圖周九鼎且外遣卒戍周和合秦舉兵欲侵周梁/不救周是本無善周之事止是欲周危而取九鼎故諸)
(侯皆心不信梁矣故不/如匿事端使卒為周城)周最(最音詞喻反/周之公子也)太后養地(按/戰)
(國策作原原周地太后/秦昭王母宣太后羊氏)西周君犇秦(秦昭王之/五十二年)周君赧
卒(宋忠曰諡曰西周武公非也徐以西周武公是惠公/之長子此周君即周武公也葢此時武公與王赧皆)
(卒故連/言也)遷西周公於􁃔狐(西周葢武公之太子文公也/武公卒而立為秦所遷而東)
(周亦不知其名號戰國策雖有周文君亦不知滅時定/當何主葢周室衰微略無紀録故太史公雖考衆書以)
(卒其事然二國/代系甚不分明)周既不祀(既盡也日食盡曰既言/周祚盡滅無主祭祀)
　
　
　
　
　
　
　
　史記索隠卷一
