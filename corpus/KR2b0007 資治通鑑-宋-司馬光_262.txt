
　資治通鑑卷二百六十一　宋　司馬光　撰
　　　　　　　　　　　　　　胡三省　音註
　唐紀七十七(起彊圉大荒落盡/屠維協洽凡三年)
　　昭宗聖穆景文孝皇帝中之上
乾寧四年春正月甲申韓建奏防城將張行思等(張行/思華)
(州防城將也/將即亮翻)告睦濟韶通彭韓儀陳八王(皆嗣王也睦/韶韓代宗之)
(後彭肅宗之後陳文宗之/後史皆逸其名及其世系)謀殺臣刼車駕幸河中建惡
諸王典兵(惡烏/路翻)故使行思等告之上大驚召建諭之建
稱疾不入令諸王詣建自陳建表稱諸王忽詣臣理所
不測事端(建言諸王為變/事出不測也)臣詳酌事體不應與諸王相
見又稱諸王當自避嫌疑不可輕為舉措陛下若以友
愛含容請依舊制令歸十六宅妙選師傅教以詩書不
令典兵預政(援開元天實舊制/不令諸王出閭)且曰乞散彼烏合之兵
用光麟趾之化(詩序曰闗雎之化行雖衰世/之公子皆信厚如麟趾之時)建慮上不
從引麾下精兵圍行宫(以兵/脇君)表疏連上(上時/掌翻)上不得已
是夕詔諸王所領軍士並縱歸田里諸王勒歸十六宅
其甲兵並委韓建収掌建又奏陛下選賢任能足清禍
亂何必别置殿後四軍(四軍即安聖捧宸保寧/宣化也置見上卷上年)顯有厚
薄之恩乖無偏無黨之道(書曰無編無黨王道蕩蕩韓/建安識書語李巨川教之耳)
(宜其不免於誅也一/本厚下更有有字)且所聚皆坊市無賴姧猾之徒平
居猶思禍變臨難必不為用(難乃/旦翻)而使之張弓挾刅密
邇皇輿臣竊寒心乞皆罷詔亦從之於是殿後四軍二
萬餘人悉散天子之親軍盡矣捧日都頭李筠石門扈
從功第一(石門扈從事見上/卷二年從才用翻)建復奏斬於大雲橋(復扶/又翻)
(大雲橋在華州大雲寺前武后時令天下諸/州各置大雲寺以藏大雲經皆受命之符也)建又奏𤣥
宗之末永王璘暫出江南遽謀不軌(事見肅宗紀至/徳元載二載)代
宗時吐蕃入寇光啓中朱玫亂常皆援立宗支以繫人
望(謂吐蕃立廣武王承宏朱玫立襄/王煴也事各見前紀援于元翻)今諸王銜命四方
者乞皆召還(指言延王/戒丕等)又奏諸方士出入禁庭眩惑聖
聰宜皆禁止無得入宫(指言許/巖士等)詔悉從之建既幽諸王
於别第知上意不悦乃奏請立徳王為太子欲以解之
丁亥詔立徳王祐為皇太子仍更名裕(更工衡翻錄考/異曰勤王  曰)
(公以儲副之設國之大本上表云云敕宜從允時正月/十一日也當四日之間而儲君奉冢祀宗室歸藩邸蓬)
(頭突鬢之士不入于禁門文成五利之徒不陳其左道/君父開悟遐邇詠歌人不震驚市無易肆公之力也李)
(巨川著書矯誣善惡/乃至於此今從實錄)　龎師古葛從周併兵攻鄆州朱
瑄兵少食盡不復出戰但引水為深壕以自固辛卯師
古等營於水西南命為浮梁癸巳潛決濠水丙申浮梁
成師古夜以中軍先濟瑄聞之弃城奔中都(按九域志/中都縣在)
(鄆州東南/六十里)葛從周逐之野人執瑄及妻子以獻(僖宗中/和二年)
(朱瑄得鄆州至是而亡次考異曰薛居正五代史梁太/祖紀辛卯營于濟水之  龎師古令諸將撤木為橋乙)
(未夜師古以中軍先濟朱瑄弃壁夜走葛從周擒瑄并/妻男以獻按濟水自王莽時大旱不復能絶河而南自)
(是河南無濟水編遺錄曰五月遣騎於鄆州軍前追從/周徑徃洹水董師以代矦言師古留攻鄆梁太祖實錄)
(四年正月復以洹水之師大舉伐鄆十五日辛卯營其/西南河外龎師古命諸將撤木為橋以圖宵濟癸巳前)
(軍以心膂百人盜决河口甲午浮橋集水次乙未夜師/古中軍先濟聲振壁内朱瑄聞之弃壁走編遺錄四年)
(正月己卯朱瑄兵少糧盡不敢出戰然深溝高壘難越/也從周師古乃取清河内小舟採野葛草茅索之以為)
(巨纜乃於其牆南建浮橋丙申功就我師渡橋朱瑄奔/遁皆不云濟水師古去年三月已敗鄆兵于馬頰追至)
(西門據故洛亭子為寨乙未夜先濟葢鄆城下清河水/疑朱瑄引之以環城固守故師古等為浮橋以濟師河)
(既可决明非自然之水也舊紀癸未龎師古陷鄆州朱/瑄與妻榮氏潰圍走瑄至中都為野人所殺榮氏俘於)
(軍新紀丙申全忠陷鄆州實錄二月丙午朔陷鄆州瑄/至中都為亂兵所殺妻榮至汴為尼據薛史辛卯營於)
(濟水則癸未鄆未破也新紀云丙申陷鄆/實錄二月葢約奏到今從編遺錄新紀)　己亥罷孫
偓鳯翔四面行營節度等使(赦李茂貞故罷/鳯翔西面行營)以副都統
李思諫為寧塞節度使(按方鎮表光化元年更延/州保塞節度為寧塞節度)　錢
鏐使行軍司馬杜稜救婺州安仁義移兵攻睦州不克
而還(安仁義攻婺州見上卷/上年還從宣翻又如字)　朱全忠入鄆州以龎師
古為天平留後(代考異曰舊紀梁大祖實錄薛居正五/  史師古傳皆云師古為鄆州留後編)
(遺錄薛史梁紀皆云友裕按編遺錄三月丙子以友裕/為鄆州留後師古為徐州留後葢初以師古守鄆州後)
(以友裕代之而徙/師古於徐州也)朱瑾留大將康懐貞守兖州與河東
將史儼李承嗣掠徐州之境以給軍食(九域志兖州南/一百一十里即)
(徐州/界)全忠聞之遣葛從周將兵襲兖州懐貞聞鄆州已
失守汴兵奄至遂降二月戊申從周入兖州獲瑾妻子
朱瑾還無所歸帥其衆趨沂州刺史尹處賔不納走保
海州(降户江翻帥讀曰率趨七喻翻九域志兖州三百/四十五里東至沂州沂古琅邪也沂州東至海州)
(一百八/十里)為汴兵所逼與史儼李承嗣擁州民度淮奔楊
行密(光啓二年朱瑾取/兖州至是而敗)行密逆之於髙郵表瑾領武寧
節度使(領遙/領也)全忠納瑾之妻引兵還張夫人逆於封丘
(九域志封丘縣在/汴州北六十里)全忠以得瑾妻告之夫人請見之瑾
妻拜夫人答拜且泣曰兖鄆與司空同姓約為兄弟以
小故恨望起兵相攻使吾姒辱於此它日汴州失守吾
亦如吾姒之今日乎(姒詳里翻長婦曰姒又兄弟之/妻相呼曰姒互相尊稱之辭也)全
忠乃送瑾妻於佛寺為尼斬朱瑄于汴橋于是鄆齊曹
棣兖沂密徐宿陳許鄭滑濮皆入于全忠(鄆齊曹棣天/平軍兖沂密)
(泰寧軍徐宿感化軍陳許忠武軍/鄭滑濮宣義軍此五鎮之地也)惟王師範保淄青一
道亦服於全忠李存信在魏州聞兖鄆皆陷引兵還淮
南舊善水戰不知騎射及得河東兖鄆兵軍聲大振史
儼李承嗣皆河東驍將李克用深惜之遣使間道詣楊
行密請之(間古/莧翻)行密許之亦遣使詣克用修好(好呼/到翻)
戊午王建遣卭州刺史華洪彭州刺史王宗祐將兵五
萬攻東川(卭渠容翻/華户化翻)以戎州刺史王宗謹為鳯翔西面
行營先鋒使敗鳯翔將李繼徽等於𤣥武(𤣥武漢氐道/縣晉改曰𤣥)
(武唐初屬益州時屬梓州宋朝改曰/中江在梓州西九十里敗蒲邁翻)繼徽本姓楊名崇
本茂貞之假子也　己未赦天下(音考異曰實錄降徳/  曲赦天下云徳音)
(即非赦既云曲赦即/不及天下實錄誤也)　上饗行廟(時駐蹕華州太常禮/院請權立行廟以備)
(告/饗)　庚申王建以决雲都知兵馬使王宗侃為應援開
峽都指揮使將兵八千趨渝州决勝都知兵馬使王宗
阮為開江防送進奉使將兵七千趨瀘州辛酉宗侃取
渝州降刺史牟崇厚癸酉宗阮拔瀘州斬刺史馬敬儒
峽路始通(渝瀘皆東川巡屬王建志在廣地假/通峽路進奉以為名耳趨七喻翻)鳯翔將
李繼昭救梓州留偏將守劔門西川將王宗播撃擒之
　乙亥門下侍郎同平章事孫偓罷守本官中書侍郎
同平章事朱朴罷為袐書監朴既秉政所言皆不效(朱/朴)
(自詭月餘可致太/平見上卷上年)外議沸騰太子詹事馬道殷以天文
將作監許巖士以毉得幸於上韓建誣二人以罪而殺
之且言偓朴與二人交通故罷相(馬道殷許巖士在上/左右二相因之以白)
(事此必/有之)　詔以楊行密為江南諸道行營都統以討武
昌節度使杜洪(按新書洪傳洪附朱全忠絶東南/貢獻路命楊行密討之者以此)　張
佶克邵州擒蔣勛(潭兵攻蔣勛事始上卷/三年正月佶巨乙翻)　三月丙子
朱全忠表曹州刺史葛從周為泰寧留後朱友裕為天
平留後龎師古為武寧留後(朱全忠表以三鎮授三將/以樹黨此時葢復改感化)
(為武/寧)　保義節度使王珙攻䕶國節度使王珂珂求援
於李克用珙求援於朱全忠宣武將張存敬楊師厚敗
河中兵於猗氏南河東將李嗣昭敗陜兵於猗氏又敗
之於張店遂解河中之圍(敗補邁翻/陜失冉翻)師厚斤溝人(九域/志穎)
(州萬夀縣有斤溝鎮萬夀唐汝隂縣/之百口鎮也宋朝開寳六年置縣)嗣昭克用弟克柔
之假子也　更名感義軍曰昭武(更工/衡翻)治利州以前静
難節度使蘇文建為節度使(難乃/旦翻)　夏四月以同州防
禦使李繼瑭為匡國節度使(匡考異曰實錄賜同州號/  國軍以防禦使李繼塘)
(為匡國節度使按新方鎮表乾寧二年賜同州號匡國/軍王行約已嘗為匡國節度使葢行約死繼瑭但為防)
(禦使今始/復舊名耳)繼瑭茂貞之養子也　以右諫議大夫李洵
為兩川宣諭使和解王建及顧彦暉　辛亥錢鏐遣顧
全武等將兵三千自海道救嘉興己未至城下擊淮南
兵大破之(淮南圍嘉興/始上卷二年)　杜洪為楊行密所攻求救於
朱全忠全忠遣其將聶金掠泗州(聶尼輒/翻姓也)朱友恭攻黄
州行密遣右黒雲都指揮使馬珣等救黄州黄州刺史
瞿章聞友恭至弃城擁衆南保武昌寨(武昌漢古縣唐/屬鄂州九域志)
(在州東北一百八/十里今置夀昌軍)　癸亥兩浙將顧全武等破淮南十
八營虜淮南將士魏約等三千人淮南將田頵屯驛亭
埭(埭徒/耐翻)兩浙兵乘勝逐之甲戌頵自湖州奔還(自嘉興/退軍取)
(道湖州/還宣州)兩浙兵追敗之(敗補/邁翻)頵衆死者千餘人　韓建
惡刑部尚書張禕等數人皆誣奏貶之(惡烏路翻禕吁/韋翻考異曰實)
(錄貶刑部尚書張禕趙崇蘇循等為衡州司馬韓建惡/之誣奏貶焉禕等必不皆為刑部尚書皆貶衡州司馬)
(實錄/誤也)　五月加奉國節度使崔洪同平章事　辛巳朱
友恭為浮梁於樊港(武昌西三里有樊山山下有樊溪/注于江謂之樊口朱友恭葢跨江)
(為浮梁抵樊口/以攻武昌也)進攻武昌寨壬午拔之執瞿章遂取黄
州(使考異曰薛居正五代史梁紀五月丁丑朱友恭遣/  上言大破淮冦於􁁚昌収復黄鄂二州新紀壬午)
(全忠陷黄州刺史瞿章死之朱友恭傳云瞿章/十國紀年作瞿章吳錄云執刺史瞿章當可据)馬珣等
皆敗走　丙戍王建以節度副使張琳守成都(張琳王/建之腹)
(心建之攻陳敬瑄/也亦使之守卭州)自將兵五萬攻東川更華洪姓名曰
王宗滌(華洪累戰有功王建於是養以為子以収其力/用然殺洪之心葢已萌於此時矣華户化翻)
　六月己酉錢鏐如越州受鎮東節鉞　李茂貞表王
建攻東川連兵累嵗不聴詔命(王建豈特攻東川哉李/茂貞山南巡屬諸州建)
(取之亦多矣力不能制/欲挾天子之令以臨之)甲寅貶建南州刺史(新志武徳/三年開黔)
(南蠻置南州宋白曰南州戰國時為巴國界秦則巴郡/之地漢為江州之境唐武徳三年割渝州之東界置南)
(州/)乙卯以茂貞為西川節度使以覃王嗣周為鳯翔節
度使癸亥王建克梓州南寨執其將李繼寧丙寅宣諭
使李洵至梓州(四月李洵受命/而使六月始至)己巳見建于張杷砦建
指執旗者曰戰士之情不可奪也　覃王赴鎮李茂貞
不受代(李茂貞之狡悍豈肯以鳯/翔授人涉險而争蜀邪)圍覃王於奉天　置
寧逺軍於容州以李克用大將葢寓領節度使(李克用/之平王)
(行瑜也葢寓以功領容管/觀察使今升領節度使)　秋七月加荆南節度使成
汭兼侍中　韓建移書李茂貞茂貞解奉天之圍覃王
歸華州　以天雄節度使李繼徽為静難節度使(李繼/徽自)
(秦州徙邠州邠寧亦為/李茂貞有矣難乃旦翻)　庚戍錢鏐還杭州(自越/還杭)遣顧
全武取蘇州乙未拔松江(松江在蘇州南四十/里淮南立寨以守之)戊戌拔
無錫(無錫漢縣唐屬常州九/域志在州東九十一里)辛丑拔常熟華亭(宋白曰/常熟縣)
(後漢至吳為司鹽都尉晉置南沙縣梁置常熟縣今崑/山縣東一百三十里常熟故城是也九域志在蘇州北)
(七十五里天寳十載分嘉興置華/亭縣屬蘇州在州西南今屬秀州)　初李克用取幽州
(見二百五十九/卷乾寧元年)表劉仁恭為節度使留戌兵及腹心將
十人典其機要租賦供軍之外悉輸晉陽及上幸華州
克用徴兵於仁恭又遺成徳節度使王鎔義武節度使
王郜書(遺唯季翻/郜音告)欲與之共定闗中奉天子還長安仁
恭辭以契丹入寇(洪遵曰契丹之讀如喫惟/新唐書有音今從欺訖翻)須兵扞禦
請俟虜退然後承命克用屢趣之(趣讀/日促)使者相繼數月
兵不出克用移書責之仁恭抵書於地慢罵囚其使者
欲殺河東戍將戍將遁逃獲免(克用留兵戍幽州/見上卷乾寧二年)克用
大怒八月自將擊仁恭(為克用計者先舉河東之甲以/勤王事定之後然後移兵臨燕)
(以問罪劉仁恭安所逃其死乎/不知出此遽興忿兵其敗宜矣)　上欲幸奉天親討李
茂貞令宰相議之宰相切諫乃止(議者率謂昭宗忿不/思難然亦可悲矣)
　延王戒丕還自晉陽(戒丕使晉陽/見上卷上年)韓建奏自陛下即
位以來與近輔交惡(近輔邠岐/同華也)皆因諸王典兵凶徒樂
禍(樂音/洛)致鑾輿不安比者臣奏罷兵權(比毗至/翻近也)實慮不
測之變今聞延王覃王尚苞隂計願陛下聖㫁不疑(㫁/丁)
(亂/翻)制於未亂(周書云制治於未亂建/奏引之李巨川之辭也)則社稷之福(韓建/欲殺)
(諸王久矣憚李克用故未敢發延王既/還知克用之兵不能至故决請殺之)上曰何至於是
數日不報建乃與知樞密劉季述矯制發兵圍十六宅
諸王被髪或緣垣或升屋呼曰宅家救兒(被皮義翻呼/火故翻唐末)
(宫中率稱天/子曰宅家)建擁通沂睦濟韶彭韓陳覃延丹十一王
至石隄谷盡殺之(石隄谷在華州西歐陽脩集古錄云/殽阬君祠今謂之五部神廟其象有)
(石隄西戍樹谷五樓先生東臺御史王剪將軍莫曉其/義其碑云石隄樹谷南通商雒又云前世通利吏民興)
(貴有御史大夫將軍牧伯故為立祠以報其功乃知五/部之號自漢有之如此則石隄者石隄谷之神五部神)
(之一也唐韓建殺諸王於石隄谷葢此谷也殽阬神祠/在華州鄭縣  考異曰舊紀是日通覃以下十一王并)
(其侍者皆為建兵所擁至石隄谷無長少皆殺之唐補/紀曰六宅諸王准前商量請置殿後都韓建怨怒進狀)
(争論與諸王互説短長上乃縛韓王克良已下十人送/韓建府建以棘刺圍於大㕔經宿不與相見軍吏諫遂)
(請諸王歸宫散却殿後都新紀八月韓建殺通王滋沂/王湮韶王彭王嗣韓王嗣陳王嗣覃王嗣周嗣延王戒)
(丕嗣丹王允按舊紀韓建奏睦王濟王韶王通王彭王/韓王儀王陳王八人新宗室傳初帝遣嗣延王戒丕嗣)
(丹王允徃見李克用又有覃王嗣周則是十一人新紀/傳儀作沂按昭宗子禋封沂王不應更封宗室舊紀儀)
(禋恐/可据)以謀反聞　貶禮部尚書孫偓為南州司馬祕書
監朱朴先貶夔州司馬再貶郴州司户(朴考異曰實錄/  貶郴州司户)
(薛廷珪鳯閣書詞有朴自祕書監責除蜀王傅分司東/都制云苞藏莫顧於朝綱進見不由於相府復云猶希)
(顧問之間來撓澄清之化又貶渠州司馬制云争臣條/奏憲府極言指陳負固之謀忿嫉崇姦之計與此稍異)
(今從/實錄)朴之為相何迎驟遷至右諌議大夫至是亦貶湖
州司馬(何迎薦朱朴/見上卷上年)　鍾傳欲討吉州刺史襄陽周琲
琲帥其衆奔廣陵(琲部凂翻又蒲/昧翻帥讀曰率)　王建與顧彦暉五
十餘戰九月癸酉朔圍梓州蜀州刺史周徳權言於建
曰公與彦暉争東川三年士卒疲於矢石百姓困於輸
輓(輓音/晩)東川羣盜多據州縣彦暉懦而無謀欲為偷安
之計皆啗以厚利(啗徒/監翻)恃其救援故堅守不下今若遣
人諭賊帥以禍福(帥所/類翻)來者賞之以官不服者威之以
兵則彼之所恃反為我用矣建從之彦暉勢益孤徳權
許州人也　丁丑李克用至安塞軍(安塞軍在蔚州之/東媯州之西新志)
(幽州丁零川西/南有安塞軍)辛巳攻之幽州將單可及引騎兵至(單/上)
(演翻姓也又都寒翻亦姓也元魏孝/文帝改代北内入諸渇單氏為單氏)克用方飲酒前鋒
白賊至矣克用醉曰仁恭何在對曰但見可及輩克用
瞋目曰(瞋昌/真翻)可及輩何足為敵亟命撃之是日大霧不
辨人物幽州將楊師侃伏兵於木𤓰澗(據新書木𤓰澗/亦在蔚州界)
河東兵大敗失亡大半(史言李克用輕敵/又不得天時故敗)㑹大風雨震
電幽州兵解去(史言克用敗而/得免者亦天也)克用醒而後知敗責大
將李存信等曰吾以醉廢事汝曹何不力争(邢州之叛/莘縣之潰)
(木𤓰澗之敗皆李存信之罪也/克用終親任之可謂失刑矣)　湖州刺史李彦徽欲
以州附於楊行密(去年楊行密表彦徽/知湖州故欲附之)其衆不從彦徽
奔廣陵都指揮使沈攸以州歸錢鏐(錢鏐自此/遂有湖州)　以彰
義節度使張璉為鳯翔西北行營招討使以討李茂貞
　復以王建為西川節度使同平章事加義武節度使
王郜同平章事削奪新西川節度使李茂貞官爵復姓
名宋文通(始以李茂貞之請而討王建既而又以茂貞/拒命赦王建而討茂貞朝廷號令朝出而暮)
(改諸侯其孰尊而信之皇威不振自取之也/李茂貞賜姓名見二百五十六卷光啓二年)　朱全忠
既得兖鄆甲兵益盛乃大舉擊楊行密遣龎師古以徐
宿宋滑之兵七萬壁清口(清口即今/之清河口)將趨揚州(趨七喻/翻下同)
葛從周以兖鄆曹濮之兵壁安豐將趨夀州(安豐漢六/縣故城在)
(縣南後漢置安豐縣至唐屬夀州九域志曰安豐縣在/州東南六十餘里葢唐之夀州治夀春縣即六朝夀陽)
(之地五代之末周世宗克夀州徙/治下蔡故宋朝安豐在夀州東南)全忠自將屯宿州淮
南震恐　匡國節度使李繼瑭聞朝廷討李茂貞而懼
韓建復從而搖之(復扶/又翻)繼瑭奔鳯翔冬十月以建為鎮
國匡國兩軍節度使(韓建始兼/有同華)　壬子知遂州侯紹帥
衆二萬乙卯知合州王仁威帥衆千人戊午鳯翔李繼
溥以援兵二千皆降于王建(帥讀/曰率)建攻梓州益急庚申
顧彦暉聚其宗族及假子共飲遣王宗弼自歸于建(王/宗)
(弼為東川兵所擒/事見上卷二年)酒酣命其假子瑤殺已及同飲者然
後自殺(僖宗光啓三年顧彦朗得東/川傳至弟彦暉至是而滅)建入梓州(乾寧二/年王建)
(始攻東川葢三/年而後克之)城中兵尚七萬人建命王宗綰分兵徇
昌普等州以王宗滌為東川留後　劉仁恭奏稱李克
用無故稱兵見討本道大破其黨于木𤓰澗請自為統
帥以討克用(帥所/類翻)詔不許又遺朱全忠書(遺唯/季翻)全忠奏
加仁恭同平章事朝廷從之仁恭又遣使謝克用陳去
就不自安之意克用復書略曰今公仗鉞控兵理民立
法擢士則欲其報徳選將則望彼酬恩已尚不然人何
足信(克用言仁恭背已人亦/將背之也將即亮翻)僕料猜忌出於骨肉嫌忌
生於屏帷持干將而不敢授人捧盟盤而何詞著誓
甲子立皇子祕為景王祚為輝王祺為祁王　加彰義
節度使張璉同平章事　楊行密與朱瑾將兵三萬拒
汴軍於楚州别將張訓自漣水引兵㑹之(乾寧二年楊/行密始取漣)
(水令張/訓守之)行密以為前鋒龎師古營於清口或曰營地汙
下不可久處不聴(汙烏𤓰翻/處昌吕翻)師古恃衆輕敵居常奕棊
朱瑾壅淮上流欲灌之或以告師古師古以為惑衆斬
之十一月癸酉瑾與淮南將侯瓉(瓉才/旱翻)將五千騎潛度
淮用汴人旗幟自北來趣其中軍(趣七/喻翻)張訓踰柵而入
士卒蒼黄拒戰淮水大至汴軍駭亂行密引大軍濟淮
與瑾等夾攻之汴軍大敗斬師古及將士首萬餘級餘
衆皆潰葛從周營於夀州西北夀州團練使朱延夀擊
破之退屯濠州聞師古敗奔還行密瑾延夀乘勝追之
及於渒水(水經注渒水出廬江潛縣西南霍山東北又/東北過六縣東又西北過安豐縣故城西北)
(入于淮類篇渒必至切水名在弋陽按今渒河在來/逺鎮西十里來逺鎮即東正陽也東至夀州二百里)從
周半濟淮南兵擊之殺溺殆盡從周走免遏後都指揮
使牛存節弃馬步鬭諸軍稍得濟淮凡四日不食㑹大
雪汴卒緣道凍餒死還者不滿千人全忠聞敗亦奔還
行密遺全忠書曰龎師古葛從周非敵也公宜自來淮
上决戰(遺于/季翻)行密大㑹諸將謂行軍副使李承嗣曰始
吾欲先趣夀州(趣七/喻翻)副使云不如先向清口師古敗從
周自走今果如所料賞之錢萬緡(賞其勝/算先定)表承嗣領鎮
海節度使行密待承嗣及史儼甚厚第舍姬妾咸選其
尤者賜之故二人為行密盡力屢立功竟卒於淮南(為/于)
(偽翻卒于恤翻史言楊行密能用人安仁義亦涉陁也/行密待之非不厚而終叛於行密狼子野心固自有難)
(馴養/者)行密由是遂保據江淮之間全忠不能與之争
戊寅立淑妃何氏為皇后后東川人生徳王輝王　威
武節度使王潮弟審知為觀察副使有過潮猶加捶撻
(捶止/橤翻)審知無怨色潮寢疾捨其子延興延虹延豐延休
命審知知軍府事十二月丁未潮薨審知以讓其兄泉
州刺史審邽審邽以審知有功辭不受審知自稱福建
留後表于朝廷　壬戌王建自梓州還戊辰至成都是
嵗南詔驃信舜化有上皇帝書函及督爽牒中書木夾
年號中興朝廷欲以詔書報之王建上言南詔小夷不
足辱詔書臣在西南彼必不敢犯塞從之黎雅間有淺
蠻曰劉王郝王楊王各有部落(黎雅西南大山長谷皆/蠻居之所在深逺而三)
(王部落居近漢/界故曰淺蠻)西川嵗賜繒帛三千匹使覘南詔亦受
南詔賂詗成都虛實(繒慈陵翻覘丑廉翻又丑/艶翻詗古迥翻又翾正翻)毎節度
使到官三王帥酋長詣府(帥讀曰率酋慈/由翻長知兩翻)節度使自謂
威徳所致表于朝廷而三王隂與大將相表裏節度使
或失大將心則教諸蠻紛擾先是節度使多文臣(先悉/薦翻)
不欲生事故大將常藉此以邀姑息而南詔亦憑之屢
為邊患及王建鎮西川絶其舊賜斬都押牙山行章以
懲之(山行章陳田舊將王建因其與淺蠻表/裏而斬之既以威示諸蠻亦除舊務盡)卭崍之南
不置障候不戍一卒(謂卭崍闗/以南也)蠻亦不敢侵盜其後遣
王宗播擊南詔三王(漏/)洩軍事召而斬之(史言安邊之/術惟洞知近)
(塞蕃落情偽而折其姦則/外夷不敢有所侮而動)　右拾遺張道古上疏稱國
家有五危二亂昔漢文帝即位未幾明習國家事(幾居/豈翻)
(見十三卷漢/文帝元年)今陛下登極已十年(帝文徳元年踐阼至/此十年若以即位踰)
(年改元數/之則九年)而曽不知為君馭臣之道太宗内安中原外
開四夷海表之國莫不入臣今先朝封域日蹙幾盡(幾/居)
(依/翻)臣雖微賤竊傷陛下朝廷社稷始為姧臣所㺯終為
賊臣所有也(漢唐之亡誠如/張道古之言)上怒貶道古施州司户(宋/白)
(曰施州漢巫縣地吳大帝分巫縣立沙渠縣後周建徳/三年於此置施州唐因之舊志施州京師南二千七百)
(九/里)仍下詔罪狀道古宣示諫官(昭宗處艱危之中猶/罪言者其亡宜矣)道
古青州人也(張道古見於通鑑者惟/此事著其州里葢傷之)
光化元年(是年八月還/京方改元)春正月兩浙江西武昌淄青各
遣使詣闕請以朱全忠為都統討楊行密(兩浙錢鏐江/西鍾傳武昌)
(杜洪淄青王師範皆憚楊行/密之强而黨附朱全忠者也)詔不許　加平盧節度使
王師範同平章事(淄青平/盧軍)　以兵部尚書劉崇望同平
章事充東川節度使以昭信防禦使馮行襲為昭信節
度使(方鎮表光化元年置昭信/防禦使治金州與此異)　上下詔罪已息兵復
李茂貞姓名官爵應諸道討鳯翔兵皆罷之(韓建之/志也)
壬辰河中節度使王珂親迎於晉陽(迎魚/敬翻)李克用遣其
將李嗣昭守河中　李茂貞韓建皆致書於李克用言
大駕出幸累年乞修和好(好呼/到翻)同奬王室兼乞丁匠助
修宫室克用許之　初王建攻東川顧彦暉求救於李
茂貞茂貞命將出兵救之(事見/上)不暇東逼乘輿詐稱改
過與韓建共翼戴天子又聞朱全忠營洛陽宫累表迎
車駕茂貞韓建懼請修復宫闕奉上歸長安詔以韓建
為修宫闕使(所考異曰實錄建以行宫卑庳無眺覽之/  表獻城南别墅建初修南莊起樓觀䟽)
(池沼欲為南内行廢立之事其叔父豐見其跋扈謂建/曰汝陳許間一民乘時危亂位至方鎮不能感君父之)
(惠而欲以同華兩州百里之地行廢立覆族在旦莫矣/吾不如先自裁免為汝所累由是建稍弭其志及李茂)
(貞表請助營宫苑又聞朱全忠繕治洛陽累表迎駕建/懼故急營葺長安率諸道助役而又親程功焉按建若)
(欲廢立何必先/營南内今不取)諸道皆助錢及工材建使都將蔡敬思
督其役既成二月建自徃視之　錢鏐請徙鎮海軍於
杭州從之(鎮海軍木治潤州/今徙軍額於杭州)　復以李茂貞為鳯翔節
度使　三月己丑以王審知充威武留後　朱全忠遣
副使萬年韋震入奏事求兼鎮天平朝廷未之許震力
争之(穆敬以後威令已不振然藩鎮/所遣奏事官不敢力争於朝也)朝廷不得已以全
忠為宣武宣義天平三鎮節度使全忠以震為天平留
後以前台州刺史李振為天平節度副使(按歐史李振/傳振為金吾)
(衛將軍拜台州刺史盜起浙東不果行乃西歸/過汴以策于朱全忠全忠留之遂為全忠用)振抱真
之曽孫也(代徳之間李抱真/鎮昭義有大功)　淮南將周本救蘇州兩
浙將顧全武擊破之淮南將秦裴以兵三千人拔崑山
而戍之(崑山漢婁縣地梁分婁縣置信義縣又分信義/置崑山縣取縣界崑山為名唐屬蘇州九域志)
(在州東/七十里)　以潭州刺史判湖南軍府事馬殷知武安留
後時湖南管内七州賊帥楊師逺據衡州唐世旻據永
州蔡結據道州陳彦謙據郴州魯景仁據連州(路振九/國志唐)
(旻蔡結皆以郡人聚兵據郡陳彦謙桂陽人殺刺史黄/岳據郴州魯景仁本從黄巢以病留連州遂據之帥所)
(類翻郴/丑林翻)殷所得惟潭邵而已(為馬殷盡取/諸州張本)　義昌節度
使盧彦威性殘虐又不禮於鄰道與盧龍節度使劉仁
恭争鹽利仁恭遣其子守文將兵襲滄州彦威弃城挈
家奔魏州羅𢎞信不納乃奔汴州(光啓元年盧彦威/得滄景至是而亡)仁
恭遂取滄景徳三州以守文為義昌留後仁恭兵勢益
盛(併幽滄兩鎮之/兵故勢益盛)自謂得天助有併吞河朔之志為守
文請旌節(為于偽翻/下為吾同)朝廷未許㑹中使至范陽仁恭語
之曰(語牛/倨翻)旌節吾自有之但欲得長安本色耳何為累
章見拒為吾言之其悖慢如此(悖蒲内翻/又蒲沒翻)　朱全忠與
劉仁恭修好(好呼/到翻)㑹魏博兵擊李克用夏四月丁未全
忠至鉅鹿城下敗河東兵萬餘人逐北至青山口(五代/志邢)
(州龍岡縣隋文帝開皇十六年置青山/縣煬帝大業初省入龍岡敗補邁翻)以䕶國節度使
王珂兼侍中(珂丘/何翻)　丁卯朱全忠遣葛從周分兵攻洺
州戊辰拔之斬刺史邢善益　五月己巳朔赦天下
葛從周攻邢州刺史馬師素弃城走辛未磁州刺史袁
奉滔自剄全忠以從周為昭義留後守邢洺磁三州而
還(并汴自此嵗争/邢洺磁三州)　以武定節度使李繼密為山南西
道節度使(李繼密自洋/州徙興元)　朝廷聞王建已用王宗滌為
東川留後乃召劉崇望還為兵部尚書仍以宗滌為留
後　湖南將姚彦章言於馬殷請取衡永道連郴五州
仍薦李瓊為將殷以瓊及秦彦睴為嶺北七州游奕使
張圖英李唐副之(五州併潭/邵為七)將兵攻衡州斬楊師逺引
兵趣永州(趣七/喻翻)圍之月餘唐世旻走死殷以李唐為永
州刺史　六月以濠州刺史趙珝為忠武節度使珝犨
之弟也(珝况羽翻/犨昌牛翻)　秋七月加武貞節度使雷滿同平
章事(方鎮表光化元年置武貞節/度領澧朗溆三州治澧州)加鎮南節度使鍾傳
兼侍中　忠義節度使趙匡凝聞朱全忠有清口之敗
(忠義軍山南東道清口/之敗見去年十一月)隂附於楊行密全忠遣宿州刺
史尉氏氏叔琮將兵伐之丙申拔唐州擒隨州刺史趙
匡璘敗襄州兵於鄧城(敗補/邁翻)　八月庚戍改華州為興
徳府(以車駕駐/蹕故也)　戊午汴將康懐貞襲鄧州克之擒刺
史國湘趙匡凝懼遣使請服於朱全忠全忠許之(為朱/全忠)
(再攻趙匡/凝張本)　己未車駕發華州壬戌至長安甲子赦天
下改元(改元/光化)上欲藩鎮相與輯睦以太子賔客張有孚
為河東汴州宣慰使賜李克用朱全忠詔又令宰相與
之書使之和解克用欲奉詔而恥於先自屈乃致書王
鎔使通於全忠全忠不從(朱全忠兵力/方强故不從)　九月乙亥加
韓建守太傅興徳尹(先是上駐蹕華州因/以華州為興徳府)加王鎔兼中
書令羅𢎞信守侍中　己丑東川留後王宗滌言於王
建以東川封疆五千里文移徃還動踰數月請分遂合
瀘渝昌五州别為一鎮建表言之　顧全武攻蘇州城
中及援兵食皆盡甲申淮南所署蘇州刺史臺濛弃城
走(金城湯池非粟不守臺濛/雖淮南良將奈之何哉)援兵亦遁全武克蘇州(乾/寧)
(三年淮南陷蘇州今果/如顧全武之言而復之)追敗周本等于望亭(九域志常/州無錫縣)
(有望亭鎮在蘇州北四十五里/又四十五里至無錫敗補邁翻)獨秦裴守崑山不下全
武帥萬餘人攻之(帥讀/曰率)裴屢出戰使病者被甲執矛壯
者彀弓弩全武每為之却(見其弓弩之力及逺故為/之却彀居侯翻為于偽翻)全
武檄裴令降(降户江/翻下同)全武嘗為僧裴封函納款全武喜
召諸將發函乃佛經一卷全武大慙曰裴不憂死何暇
戲予益兵攻城引水灌之城壊食盡裴乃降錢鏐設千
人饌以待之(饌雛晥翻/又雛戀翻)乃出(乃當/作及)羸兵不滿百人(觀通/鑑上)
(文秦裴以三千人取崑山而守之及其降也羸兵不滿/百人則其兵死於戰守者殆盡其存者僅三十之一耳)
鏐怒曰單弱如此何敢久為旅拒(旅衆也怙衆而/拒捍曰旅拒)對曰
裴義不負楊公今力屈而降耳非心降也鏐善其言顧
全武亦勸鏐宥之鏐從之時人稱全武長者(顧全武甚/識而度所)
(以能佐錢鏐保據/一方長知兩翻)　魏博節度使羅𢎞信薨(薛考異曰/  居正五)
(代史梁紀𢎞信傳太祖紀年錄皆云𢎞信八月卒按八/月昭宗還京𢎞信猶加官舊紀傳九月卒今從之實錄)
(十月約/奏到也)軍中推其子節度副使紹威知留後　汴將朱
友恭將兵還自江淮過安州(朱友恭克黄州還過安州/九域志黄州西至安州三)
(百/里)或告刺史武瑜潛與淮南通謀取汴軍冬十月己亥
友恭攻而殺之　李克用遣其將李嗣昭周徳威將步
騎二萬出青山將復山東三州(山東三州邢洺磁也是/年五月葛從周取之)
壬寅進攻邢州葛從周出戰大破之嗣昭等引兵退入
青山從周追之將扼其歸路步兵自潰嗣昭不能制㑹
横衝都將李嗣源以所部兵至(薛史明宗紀曰羅𢎞信/襲破李存信於萃縣帝)
(奮命殿軍而還武皇嘉其功即/以所屬五百騎號曰横衝都)謂嗣昭曰吾輩亦去則
勢不可支矣我試為公擊之(為于/偽翻)嗣昭曰善我請從公
後嗣源乃解鞍厲鏃乘髙布陳(陳讀/曰陣)左右指畫邢人莫
之測嗣源直前奮擊嗣昭繼之從周乃退徳威馬邑人
也(馬邑秦漢舊縣名久廢開元五年分朔州/善陽縣置馬邑縣於古大同軍城屬朔州)　癸卯以
威武留後王審知為節度使　以羅紹威知魏博留後
　丁巳以東川留後王宗滌為節度使　加佑國節度
使張全義兼侍中　王珙引汴兵寇河中(珙居/勇翻)王珂告
急於李克用克用遣李嗣昭救之敗汴兵於胡壁(九域/志河)
(中府榮河縣有胡壁鎮榮河唐寳/鼎縣也宋祥符中更名敗補邁翻)汴人走前常州刺史
王柷(柷之/六翻)性剛介有時望詔徴之時人以為且入相(相/息)
(亮/翻)過陜(王柷就徴道過/陜州陜夫冉翻)王珙延奉甚至請叙子姪之禮
拜之柷固辭不受珙怒(珙以柷同姓年輩在前行且入/相請叙子姪之禮以親結之而)
(柷辭不受珙以柷薄其門地/本出寒微而絶之也故怒)使送者殺之(為考異曰柷/  給事中并)
(遇害皆無年月今因/珙伐河中事附此)并其家人悉投諸河掠其資裝以
覆舟聞朝廷不敢詰(史言唐之威令不行藩鎮暴横王/柷罹其虐殺而不敢問詰去吉翻)
　閏月錢鏐以其將曹圭為蘇州制置使遣王球攻婺
州　十一月甲寅立皇子禎為雅王祥為瓊王　以魏
博留後羅紹威為節度使　衢州刺史陳岌請降于楊
行密錢鏐使顧全武討之(降户/江翻)　朱全忠以奉國節度
使崔洪與楊行密交通(淮西淮南/鄰道也)遣其將張存敬攻之
洪懼請以弟都指揮使賢為質(質音致託考異日十國/紀年洪  以將士不受)
(節制遣兄賢質於汴按舊紀十月汴將張存敬以兵襲/蔡州刺史崔洪納欵請以弟賢質于汴許之實錄亦云)
(弟賢今/從之)且言將士頑悍(悍下罕翻/又侯旰翻)不受節制請遣二千
人詣麾下從征伐全忠許之(為朱全忠遣崔賢徴兵蔡/將殺賢刼洪奔淮南張本)
召存敬還存敬曹州人也　十二月昭義節度使薛志
勤薨李克用之平王行瑜也(見上卷乾/寧二年)李罕之求邠寧
於克用克用曰行瑜恃功邀君故吾與公討而誅之昨
破賊之日吾首奏趣蘇文建赴鎮(事見同上/趣讀曰促)今纔達天
聴遽復二三(復扶又/翻下同)朝野之論必喧然謂吾輩復如行
瑜所為也吾與公情如同體固無所愛俟還鎮當更為
公論功賞耳(為于偽/翻下同)罕之不恱而退私於葢寓曰罕之
自河陽失守依託大庇(葢古盍翻李罕之失河陽見二/百五十七卷僖宗文徳元年)
嵗月已深比來衰老(比毗至/翻近也)倦於軍旅若䝉吾王與太
傅哀愍(王謂李克用/太傳謂葢寓)賜一小鎮使數年之間休兵養疾
然後歸老閭閻幸矣寓為之言克用不應毎藩鎮缺議
不及罕之罕之甚鬱鬱寓恐其有它志亟為之言(亟去/吏翻)
(頻也/數也)克用曰吾於罕之豈愛一鎮但罕之鷹也饑則為
用飽則背飛(祖曹操駕御吕布之/意而言之背蒲妹翻)及志勤薨旬日無帥
罕之擅引澤州兵夜入潞州據之(九域志澤州北至潞/州一百六十五里帥)
(所類/翻)以狀白克用曰薛鐵山死(薛志勤從克用起/代北初名鐵山)州民
無主慮不逞者為變故罕之專命鎮撫取王裁㫖(裁㫖/者㫖)
(裁其可/否也)克用怒遣人讓之罕之遂遣其子請降于朱全
忠執河東將馬溉等及沁州刺史傅瑤送汴州克用遣
李嗣昭將兵討之(自此李克用不能與朱全/忠争邢洺磁而争澤潞矣)嗣昭先取
澤州収罕之家屬送晉陽(先取澤州既掩李罕之不備/且俘其家史言李嗣昭用兵)
(有方/略)　楊行密遣成及歸兩浙以易魏約等(淮南擒成/及見上卷)
(乾寧三年兩浙擒魏約見上去年四月楊錢争蘇州臺/濛周本秦裴皆淮南名將也為浙人所困終不能守楊)
(行密知錢鏐未易可輕故歸/成及以易魏約意在講解也)錢鏐許之(錢鏐亦自知不/如楊行密之强)
(故許之/之速)　韶州刺史曽衮舉兵攻廣州州將王瓌帥戰
艦應之(帥讀/曰率)清海行軍司馬劉隠一戰破之韶州將劉
潼復據湞浛(復扶又翻湞浛當在韶州湞昌縣界或曰/劉潼據湞陽浛洭二縣之間湞癡貞翻浛)
(胡南/翻)隠討斬之
二年春正月丁未中書侍郎兼吏部尚書崔𦙍罷守本
官以兵部尚書陸扆同平章事(崔𦙍陸扆/迭為拜罷)　朱全忠表
李罕之為昭義節度使又表權知河陽留後丁㑹武寧
留後王敬蕘(蕘如/招翻)彰義留後張珂並為節度使(河陽武/寧皆附)
(屬朱全忠獨張珂在涇州而/為之請節鉞亦所以結之也)　楊行密與朱瑾將兵數
萬攻徐州軍于吕梁朱全忠遣騎將張歸厚救之　劉
仁恭發幽滄等十二州兵十萬(十二州幽涿瀛莫平營/薊媯檀滄景徳也幽州)
(巡屬更有蔚新武三州劉仁/恭留以備河東不發其兵)欲兼河朔攻貝州拔之城
中萬餘户盡屠之投尸清水(清水即清/河之水)由是諸城各堅
守不下仁恭進攻魏州營于城北魏博節度使羅紹威
求救於朱全忠　朱全忠遣崔賢還蔡州(崔洪以弟賢/為質見上年)
發其兵二千詣大梁二月蔡將崔景思等殺賢刼崔洪
悉驅兵民度淮奔楊行密兵民稍稍遁歸(安土重遷人/情之常也)
至廣陵者不滿二千人全忠命許州刺史朱友裕守蔡
州　朱全忠自將救徐州楊行密聞之引兵去汴人追
及之於下邳(下邳古縣唐屬徐州九域/志在徐州東一百八十里)殺千餘人全忠
行至輝州(是年朱全忠表以宋州之碭山虞城單父/曹州之成武置輝州即單州之封域也)聞
淮南兵已退乃還　三月朱全忠遣其將李思安張存
敬將兵救魏博屯于内黄(九域志内黄縣在魏州/西南二百一十四里)癸卯
全忠以中軍軍于滑州劉仁恭謂其子守文曰汝勇十
倍於思安當先虜鼠輩後擒紹威耳乃遣守文及其妹
壻單可及將精兵五萬擊思安於内黄丁未思安使其
將袁象先伏兵於清水之右(淇水東過内黄謂之白/溝水亦謂之清河水)思
安逆戰於繁陽(繁陽漢古縣唐併省入内黄杜佑/曰漢繁陽縣故城在内黄縣西北)陽不
勝而却守文逐之及内黄之北思安勒兵還戰伏兵發
夾擊之幽州兵大敗斬可及殺獲三萬人守文僅以身
免可及幽州驍將號單無敵燕軍失之喪氣(李克用輕/單可及而)
(有木𤓰澗之敗劉仁恭輕李思安而單可/及喪元是以用兵者戒於輕敵喪息浪翻)思安陳留人
也時葛從周自邢州將精騎八百已入魏州戊申仁恭
攻上水闗館陶門(館陶門魏州城北門由此門/出趣館陶縣因以為門名)從周與
宣義牙將賀徳倫出戰顧門者曰前有大敵不可返顧
命􁂇其扉(􁂇轄臘翻/扉門扇也)從周等殊死戰仁恭復大敗(復扶/又翻)
(下/同)擒其將薛突厥王鄶郎(鄶古/外翻)明日汴魏乘勝合兵擊
仁恭破其八寨仁恭父子燒營而遁汴魏之人長驅追
之至臨清擁其衆入永濟渠殺溺不可勝紀(勝音/升)鎮人
亦出兵邀擊於東境(鎮人王鎔之兵/深冀趙之東境)自魏至滄五百里
間僵尸相枕(僵居良翻/枕職任翻)仁恭自是不振而全忠益横矣
(幽并之兵勢皆挫故/全忠益横横户孟翻)徳倫河西胡人也(薛史賀徳倫其/先河西部落人)
(父懐慶𨽻滑州軍為小/校故徳倫少為滑牙將)劉仁恭之攻魏州也羅紹威遣
使修好於河東(好呼/到翻)且求救壬午李克用遣李嗣昭將
兵救之㑹仁恭已為汴兵所敗(敗補/邁翻)紹威復與河東絶
(自李存信莘縣之敗魏與并絶矣今因求救/而通好并兵未至而汴人有功故復與并絶)嗣昭引還
　葛從周乘破幽州之勢自土門攻河東拔承天軍别
將氏叔琮自馬嶺入(馬嶺在太原府太/谷縣東南八十里)拔遼州樂平(晉/分)
(漢沾縣置樂平/縣唐屬遼州)進軍榆次(榆次古縣唐/屬太原府)李克用遣内牙
軍副周徳威擊之叔琮有驍將陳章號陳夜义為前鋒
(俗言隂府有鬼使日夜叉時人以/陳章鷙悍可畏如夜义然因稱之)請於叔琮曰河東所
恃者周楊五(周徳威小/字楊五)請擒之求一州為賞克用聞之
以戒徳威徳威曰彼大言耳戰于洞渦(洞渦水出沾縣/北山東流南屈)
(過受陽縣故城東西過榆次縣南此据水經注也魏収/地形志洞渦水一出木𤓰嶺一出沾嶺一出大廉山一)
(出原過祠下五水合流故曰同過後語轉為洞渦按髙/歡建大丞相府于晉陽魏収已策名霸府齊受魏禪以)
(晉陽為别都魏収多從其主/徃來晉陽宫宜知地名之的)徳威微服徃挑戰(挑徒/了翻)謂
其屬曰汝見陳夜义即走章果逐之徳威奮鐵檛擊之
墜馬(檛側/𤓰翻)生擒以獻因擊叔琮大破之斬首三千級叔
琮弃營走徳威追之出石㑹闗又斬千餘級從周亦引
還　丁巳朱全忠遣河陽節度使丁㑹攻澤州下之(去/年)
(十二月河東兵取澤州河考異曰實錄丁巳葛從周復/取澤州按編遺錄丁巳  橋丁㑹収復澤州實錄云從)
(周誤也唐太祖紀年錄三月周徳威敗氏叔琮於洞渦/驛先是逆温令丁㑹將兵助李罕之戍潞州至是葛從)
(周復入潞州以代丁㑹賊復陷我澤州梁實錄薛史梁/紀皆云六月方遣從周入潞州紀年錄于此連言後事)
(耳/)婺州刺史王壇為兩浙所圍(去年閏月兩/浙兵攻婺州)求救於宣
歙觀察使田頵(按宣歙觀察先是已升寧國軍/以田頵為節度使歙書涉翻)夏四月
頵遣行營都指揮使康儒等救之　五月甲午置武信
軍於遂州以遂合等五州𨽻之(王建之/志也)　李克用遣蕃
漢馬步都指揮使李君慶將兵攻李罕之己亥圍潞州
朱全忠出屯河陽辛丑遣其將張存敬救之壬寅又遣
丁㑹將兵繼之大破河東兵君慶解圍去克用誅君慶
及其禆將伊審李𢎞襲以李嗣昭為蕃漢馬步都指揮
使代之攻潞州　庚戌康儒等敗兩浙兵於龍丘(龍丘/本漢)
(太末縣貞觀八年更名龍丘即今龍遊縣九/域志屬衢州在州東七十五里敗補邁翻)擒其將王
球(王球為主將以攻婺州而見擒於/龍丘葢以浙兵逆與宣兵戰也)遂取婺州(景福元/年王壇)
(得婺州至/是失之)　六月乙丑李罕之疾亟(亟紀/力翻)丁卯全忠表
罕之為河陽節度使以丁㑹為昭義節度使未幾(幾居/豈翻)
又以其將張歸霸守邢州遣葛從周代㑹守潞州(異考/  曰)
(編遺錄六月乙丑李罕之疾甚請歸河陽丁卯上令抽/大軍迴以丁㑹權制置綏懐上黨上乃東歸不言遣從)
(周入潞薛居正五代史梁紀六月帝表丁㑹為潞州節/度使以李罕之疾亟故也又遣葛從周由固鎮路入于)
(潞州以援丁㑹梁實錄後唐紀皆云代㑹自此至潞州/破賀徳倫走不復見㑹名或者李罕之既卒復召㑹守)
(河陽以從周代之不可知/也今因㑹鎮潞終言之)　以西川大將王宗佶為武
信節度使(王建之/請也)宗佶本姓甘洪州人也　丁丑李罕
之薨于懐州(李罕之自潞州赴/河懐至懐州而卒)　保義節度使王珙性
猜忍雖妻子親近常不自保至是軍亂為麾下所殺(僖/宗)
(中和初王重盈鎮陜/傳子珙至是而亡)推都將李璠為留後(璠音/煩)　秋七
月朱全忠海州戍將陳漢賔請降于楊行密淮海遊奕
使張訓以漢賔心未可知與漣水防遏使廬江王綰將
兵二千直趣海州遂據其城(楊行密自此遂有/海州趣七喻翻)加荆南
節度使成汭兼中書令　馬殷遣其將李唐攻道州蔡
結聚羣蠻伏兵于隘以擊之大破唐兵唐曰蠻所恃者
山林耳若戰平地安能敗我(敗補/邁翻)乃命因風燔林火燭
天地羣蠻驚遁遂拔道州擒結斬之　朱全忠召葛從
周於潞州使賀徳倫守之八月丙寅李嗣昭引兵至潞
州城下分兵攻澤州己巳汴將劉玘弃澤州走河東兵
進拔天并闗以李孝璋為澤州刺史(李孝璋當/作李存璋)賀徳倫
閉城不出李嗣昭日以鐵騎環其城捕芻牧者(環音/宦)附
城三十里禾黍皆刈之乙酉徳倫等弃城宵遁趣壺闗
(賀徳倫之兵既不得出城芻牧城外禾黍又空粮援俱/絶宜其遁也九域志壺闗縣在潞州東二十五里趣七)
(喻/翻)河東將李存審(李存審即/苻存審)伏兵邀擊之殺獲甚衆葛
從周以援兵至聞徳倫等已敗乃還　九月癸卯以鳯
翔節度使李茂貞為鳯翔彰義節度使(是年春正月朱/全忠表張珂為)
(彰義節度使張氏鎮涇州凡/三帥矣今命李茂貞兼領之)　李克用表汾州刺史孟
遷為昭義留後(為孟遷以潞州/叛李克用張本)　淄青節度使王師範
以沂密内叛(當是時未全忠盡有河南一道之地王師/範亦附屬焉若沂密内叛將安歸邪又不)
(乞師於全忠而乞師/於楊行密此事當考)乞師于楊行密冬十月行密遣海
州刺史臺濛副使王綰將兵助之拔密州歸于師範將
攻沂州先使覘之(覘丑/廉翻)曰城中皆偃旗息鼓綰曰此必
有備而救兵近不可擊也諸將曰密已下矣沂何能為
綰不能止乃伏兵林中以待之諸將攻沂州不克救兵
至引退(此救兵果/誰兵歟)州兵乘之綰發伏擊敗之(敗補/邁翻)　十
一月陜州都將朱簡殺李璠自稱留後附朱全忠仍請
更名友謙預於子姪(朱全忠又兼有/陜虢更工衡翻)　加忠義節度使
趙匡凝兼中書令　馬殷遣其將李瓊攻郴州執陳彦
謙斬之進攻連州魯景仁自殺湖南皆平(馬殷始盡有/湖南之地)
　十二月加魏博節度使羅紹威同平章事
　
　
　
　
　
　
　
　
　
　
　
　
　
　資治通鑑卷二百六十一
