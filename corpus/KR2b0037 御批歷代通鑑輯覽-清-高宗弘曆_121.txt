
　　御批厯代通鑑輯覽卷一百二十
　　　附明唐桂二王本末(桂王三/)
　　(壬/辰)我
　大清
世祖章皇帝順治九年春二月孫可望刼遷桂王由榔于安
　　隆所可望遣兵遷由榔入居安隆所改為安龍府可
　　望嵗以銀八千兩米百石為供從官皆取給焉宫室
　　　庳陋服御粗惡守䕶将承可望意無復人臣禮由榔
　　　不堪其憂時馬吉翔掌戎政龎天夀督勇衛營俱諂
　　　事可望惡大學士吳貞毓不附已令其黨冷孟銋吳
　　象元方祈亨交章彈擊且語孟銋等曰秦王宰天下
　　　我具啟以内外事盡付戎政勇衛二司大權歸我公
　　　等為羽翼貞毓何能為吉翔遂遣門生郭璘說主事
　　　胡士瑞(進賢/人)擁戴秦王士瑞怒厲聲叱退之他日吉
　　　翔遣璘求郎中古其品畫堯舜禪受圖以獻可望其
　　品拒不從吉翔譖于可望杖殺其品而可望果以朝
　　事盡委吉翔天夀于是士瑞與給事中徐極(江西/人)貟
　　外郎林青陽(新寜/人)蔡縯(九江/人)主事張鐫(寜國/人)連章發
　　其奸謀由榔大怒兩人求救于太妃乃免
　夏五月李定國犯湖南
　　定南王孔有徳率輕兵出河池向貴州以
　大軍駐栁州接應孫可望乃謀入犯使李定國馮雙禮
　　由黎平出靖州馬進忠由鎮逺出沅州㑹於武岡以
　　圖桂林劉文秀張先璧由永寜出敘州白文選由遵
　　義出重慶㑹於嘉定以圖成都可望言於由榔封定
　　國西寜王文秀南康王定國進攻靖沅武岡俱陷之
　　有徳還守桂林
　我
大清兵襲桂王由榔總督尚書揭重熙於廣信殺之
　　先是金聲桓既伏誅江西諸軍盡㪚獨總兵張自盛
　　衆數萬走閩重熙入其軍約廣信曺大鎬刻期竊發
　　兵部侍郎傅鼎銓亦往來兩家軍中自盛掠邵武戰
　　敗就擒鼎銓為廣信守将所執繫南昌獄諭降不從死
　　(事在順/治八年)至是重熙率數十人赴大鎬於百丈磜適大
　　鎬還軍鉛山惟空營在衆就營炊食
　大兵偵得之率衆至射重熙中項執至建寜下之獄重
　　熙覔死具不得日整衣冠拜呼祈死及就刑昻首受
　　刃顔色不改大鎬尋亦敗死自是江右之阻兵抗命
　　者盡矣(重熙初賜諡忠烈鼎銓以曽降/流賊  節有虧廷議不予諡)
　六月我
大清兵克髙雷亷瓊諸府
　　我
　大兵自雷州進抵亷州遣将攻欽州靈山桂王由榔南
　　陽伯李元允為土兵執送軍前不順命與弟建捷俱
　　斬于市遂克瓊州杜永和來降巡撫髙雷亷瓊四府
　　右僉都御史張孝起走避龍門島島破就執不食七
　　日死之(孝起忠節/賜諡)
　秋七月李定國陷桂林
　　李定國由西延大埠疾趨而進
　大兵遇於全州不利定國薄桂林驅象來攻城遂陷定
　　　王孔有徳自經定國獲陳邦傅及其子曽禹去其
　　皮而殺之傳屍安隆(桂王由榔御史李如月劾孫可/望不請㫖擅殺勛鎮罪同莽操)
　　(而請加邦傅惡諡以懲不忠由榔知可望必怒留其/疏召如月入諭以諡本褒忠無惡諡理小臣妄言亂)
　　(制杖四十除名意将解可望而可望大怒遣人至由/榔所執如月至朝門外抑使跪如月憤甚極口大罵)
　　(其人遂剔其皮㫁其手足及首實草皮内紉/之懸于通衢  如月東筦人    賜諡烈愍)定國分
　　兵犯廣西郡縣梧州栁州相繼陷又遣白文選攻陷
　　辰州總兵徐勇戰歿
　冬十月孫可望遣兵犯四川
　　可望遣劉文秀等入四川進據成都
　大兵退守保寜文秀等悉衆來攻直薄城下連營十五里
　大兵迎擊大敗之斬其将王復臣
　十一月我
大清兵擊敗李定國于衡州
　　　定逺大将軍敬謹親王尼堪等帥師南征次湘潭馬
　　　進忠等遁去
　　大兵遂進去衡山縣三十里擊退其衆兼程趨衡州方
　　　列陣定國兵已至
　　大兵奮力衝擊定國兵敗走斬獲無算敬謹親王自率
　　　精騎追之遇伏歿于陣定國乃收兵退屯武岡
　　(癸/巳)我
　大清
世祖章皇帝順治十年春二月李定國自湖南遁走廣西
　　　定國既連陷楚粤諸郡兵力益强不復禀孫可望約
　　　束可望忿甚㑹定國敗于衡州可望使人召之赴沅
　　　州議事将以為罪而殺之定國覺其意辭不行至是
　　　定國率馬進忠等犯永州定逺大将軍多羅貝勒吞
　　　齊等帥師自衡州進擊未至定國已遁度龍虎闗而
　　　去遂入廣西時
　　大軍已克復桂林府定國乃據栁州
　三月我
大清兵擊敗孫可望於寶慶
　　可望自率兵追李定國由靖州進次寶慶
　大兵偵知之自永州迎擊與馮雙禮等遇於周家坡雙
　　禮營山頂據地險與
　大兵相拒可望帥前軍乗夜至與雙禮合明日率衆下
　　山來犯
　大兵分路奮擊可望大敗斬馘甚衆可望遁還貴州盡
　　殺明宗室之在黔者
　夏李定國犯廣東
　　孫可望憾李定國益甚然以其将兵在外不敢輕樹
　　敵仍厚養其妻子於雲南定國亦防可望襲之益思
　　據地自固乃與馬寶由懐集犯廣東攻圍肇慶
　大兵自廣州來救敗之四㑹河口定國移兵犯平樂陷
　　之府江道周永緒平樂知府尹明廷等遇害又攻髙
　　州雷州諸府亦俱為所陷
秋桂王由榔遣使於李定國
　先是由榔在安隆塗葦薄以自蔽日食脫粟窮困備
　至而前御史任僎中書方于宣等屢勸進於孫可望可
　望遂自設内閣六部等官(可望初欲設六部翰林官/慮人議其僭乃以范鑛馬)
　(兆義任僎萬年䇿為吏戸禮兵尚書並加行營之號/後又以程源代年䇿而僎最寵屢勸可望僭號可望)
　(令待由榔入黔議之由榔久駐安隆可望乃自設内/閣六部官以文安之為東閣大學士安之不為用走)
　(川東依劉體/仁等以居)立太廟定朝儀改印文為八疊盡易其
　舊由榔聞之憂懼密謂中官張福祿全為國曰聞李
　定國已定廣西軍聲大振欲密下一敕令統兵入衛
　若等能密圖乎二人言徐極林青陽張鐫蔡縯胡士
　瑞曽疏劾馬吉翔龎天夀宜可與謀由榔即令告之
　五人許諾引以告大學士吳貞毓貞毓曰主上憂危
　正我輩報國之秋諸君中誰能充此使者青陽請行
　乃令佯乞假歸𦵏而使貟外郎蔣乾昌(晉江/人)撰予定
　國敕主事朱東旦(四川/人)書之福祿等持入用寶青陽
　于嵗盡間道馳至定國所定國接敕感泣許以奉迎
　　　然以兄事可望久未敢經發(事在順/治九年)至是青陽久未
　　　還由榔将擇使往促貞毓以翰林孔目周官(臨川/人)對
　　　都督鄭允元(歙縣/人)曰吉翔晨夕在側假他事出之外
　　　庶有濟由榔乃令吉翔奉使祭桂王常瀛及太妃墓
　　　于梧州南寜而遣周官詣定國時青陽亦已還至南
　　　寜為守将常榮所留密遣親信劉吉告由榔由榔喜
　　　改青陽給事中諭貞毓再撰敕鑄屏翰親臣金印令
　　　吉還付青陽至亷州周官與青陽遇偕至髙州賜定
　　　國定國拜受命
　　(甲/午)我
　大清
世祖章皇帝順治十一年春三月孫可望遣人刼桂王由榔
　　　殺其大學士吳貞毓等
　　　馬吉翔之出使也在道㣲知林青陽密敕事遣人至
　　　李定國營偵之主事劉議新者道遇吉翔意其必預
　　　謀也告以兩使齎敕狀吉翔驚駭啟報孫可望可望
　大怒并疑吉翔預謀遣其将鄭國赴南寧逮之㑹張
　鐫胡士瑞李元開(善化/人)以由榔親試蔡縯徐極朱東
　旦及御史林鍾(湖廣/人)以久次皆予美官龎天夀及吉
　翔弟都督雄飛忌甚與其黨郭璘方謀陷之而鍾縯
　極鐫士瑞亦知事洩倉皇劾吉翔天夀表裏為奸由
　榔見事急即下廷臣議罪天夀懼與雄飛馳赴貴陽
　告可望而鄭國亦已械吉翔至安隆與諸臣面質貞
　毓謝不知國怒因挾貞毓直入由榔所居迫脅由榔
　索主謀者由榔懼不敢正言謂必外人假敕寶為之
　國遂努目出械貞毓并允元鍾縯元開極鐫士瑞東
　旦蔣乾昌及太僕少卿趙賡禹(袁州/人)御史周允吉(錢/塘)
　(人/)朱議㞙(南昌/人)貟外郎任斗墟(鄞縣/人)主事易士佳(廬/陵)
　(人/)繫私室又入由榔所居擒福祿為國而出其黨冷
　孟銋蒲纓宋徳亮朱企鋘等迫由榔速具主名由榔
　悲憤而退翊曰國等嚴刑拷掠獨貞毓以大臣免衆
　不勝楚大罵時日已暮風雷忽震烈縯厲聲曰今日
　縯等直承此獄稍見臣子報國苦衷由是衆皆自承
　國又問曰主上知否縯大聲曰未經奏明乃復收繫
　以欺君悞國盜寶矯詔為罪報可望可望請由榔親
　裁由榔不勝憤下諸臣議吏部侍郎張佐辰及纓徳
　亮孟銋企鋘蔣御曦等謂國曰此輩盡當處死倘留
　一人将為後患於是御曦執筆佐辰擬旨以鐫福祿
　為國為首罪凌遲餘為從罪斬由榔以貞毓大臣言
　於可望罪絞諸臣就刑神色不變各賦詩大罵而死
　其家人合瘞於安隆北闗之馬場已而青陽逮至亦
　被殺獨周官走免(貞毓極賜諡忠節青陽鐫士瑞元/開縯  東旦鍾允元乾昌賡禹允)
　(吉議㞙斗墟士佳/俱    賜諡烈愍)
冬十月李定國陷髙明
　李定國兵猝至陷髙明進圍新城城中糧盡殺馬為
　食平南王尚可喜靖南王耿繼茂率師往援次三水
　靖南将軍珠瑪喇等亦至合兵進擊敗之于珊州斬
　其副将一人既抵新㑹定國據險以拒
　　大兵奮擊奪其山殱獲甚衆定國大敗遁去
　　(乙/未)我
　大清
世祖章皇帝順治十二年春三月李定國遁走南寜
　　　定國自新㑹敗走
　　大兵追擊及于興業縣境又蹙之横州江屢敗之定國
　　　焚橋而去
　　大兵躡之定國率殘兵自賓州走南寜廣東髙雷亷等
　　　三府三州十八縣及廣西横州等二州四縣悉平
　　夏六月孫可望遣兵犯常徳敗走
　　　可望遣劉文秀盧明臣馮雙禮等率衆六萬船千餘
　　　艘分兵由常徳攻岳州武昌而文秀自留攻常徳
　　大兵設伏邀擊之焚獲戰艦甚多賊衆大敗明臣赴水
　　　死雙禮被重創走降其将四十餘人文秀遁還貴州
　　(丙/申)我
　大清
世祖章皇帝順治十三年春二月李定國走安隆以桂王由
　　　榔奔雲南
　　大兵至南寜李定國戰敗将由安隆走滇孫可望偵知
　　　之使白文選促由榔移黔文選雖為可望用然心不
　　　直其所為因以情告由榔曰姑遲行候西府至西府
　　　謂定國也定國至安隆文選歸之共奉由榔自安南
　　　衛走雲南時守滇者為劉文秀王尚禮王自竒賀九
　　　儀文秀數怨可望遂私迓定國迎由榔入滇居可望
　　　署中由榔封定國晉王文秀蜀王文選鞏昌王尚禮
　　　等皆封公令文選還黔慰諭可望可望銜其貳於定
　　　國也悉奪所部兵覊之軍中然以妻子在滇未敢遽
　　　與由榔為難也
　　桂王由榔以其文安侯馬吉翔入閣辦事
　　　李定國既奉由榔至滇即捕馬吉翔及其家人令步
　　　将靳統武收繫将殺之吉翔曰媚統武定國客詣統
　　　武吉翔復媚之因相與譽吉翔於定國而㣲為辨寃
　　　定國召吉翔入謁即叩頭言王再造功千古無兩吉
　　　翔幸望見顔色死且不朽他是非何足辨也定國乃
　　　大喜吉翔因日諂定國客令說定國薦已入内閣遂
　　　與定國客蟠結盡握中外權龎天夀亦復用事定國
　　　與劉文秀時詣二人家光祿少卿髙勣(字無功/紹興人)御史
　　　鄔昌期(都匀/人)患之合疏言二王功髙望重不當往來
　　　權倖之門恐滋奸弊復蹈秦王轍疏上定國文秀遂
　　　不入朝吉翔激由榔怒命各杖一百五十除名定國
　　　客金維新走告定國曰勣等誠有罪但不可有殺諫
　　　官名定國即偕文秀入救乃復官
　　(丁/酉)我
　大清
世祖章皇帝順治十四年秋九月孫可望以兵攻桂王由榔
　　　于雲南與李定國戰可望敗走遂降于我
　大清
　　　是年春由榔遣張虎送可望妻子還黔可望遂舉兵
　反由榔然人心多不直可望部下諸将皆願歸李定
　國馬進忠等說可望請以白文選為大将可望從之
　乃留馮雙禮守貴州而以文選統諸軍前行李定國
　劉文秀帥師禦之是月至三坌河與可望夾水而軍
　文選輕騎奔定國可望遣張勝馬寶由尋甸間道襲
　雲南而自将勁卒擊定國戰方合其将馬惟興先走
　一軍瓦解可望狼狽奔回定國恐㑹城有失遣文秀
　文選追之而自引兵先還遇張勝于渾水塘擒而殺
　之馬寶亦歸定國可望至貴州馮雙禮紿言追兵且
　至可望知人已㪚遣其将程萬里赴
大軍納欵可望行至沙子嶺總兵楊武追襲幾殆賴
大兵馳援方免可望遂挈妻子至長沙來降雙禮截其
　子女玉帛與文秀同歸雲南由榔封雙禮慶陽王進
　忠漢陽王惟興等進爵為公
　　(臣等謹案孫可望本獻忠餘孽既乃臣事桂王邀/求爵命而又稱兵挾制反戈相向及為李定國所)
　　(敗始以窮蹙來歸跡其反覆不常實為險賊之尤/者當日因其新附量行封賞近史館以可望列傳)
　　　(呈進/)
　　(特命削除世職好惡之至公足知稔惡者雖及身倖免/權衡予奪實協)
　　(而王鈇所被大義/必伸於千古也夫)
　　(戊/戌)我
　大清
世祖章皇帝順治十五年夏五月我
　大清兵平貴州
　　　寜南靖冦大将軍宗室羅託等由湖南平西大将軍
　　　平西王吳三桂等由四川征南将軍趙布泰等由廣
　　　西分兵三路入黔時劉文秀已死李定國使劉正國
　　　揚武守三坡紅闗諸要隘以防蜀馬進忠守貴州㑹
　　　其将王自竒闗有才貳於定國定國自将擊之楚師
　　　自鎮逺入定國不及援粤師亦盡下南丹那地獨山
　　　諸州㑹於貴陽進忠遁去貴州平
　　六月我
　大清兵克遵義
　　蜀師至三坡劉正國拒戰大敗自水西奔回雲南
　大兵遂克遵義(初李定國既敗孫可望兵自以為無他/患武備盡弛髙勣與郎官金簡進諫曰)
　　(今内難雖除外憂方大而我酣歌漏舟之中熟寝爇/薪之上能旦夕安耶二王老于兵事胡泄泄如此定)
　　(國愬之桂王由榔語頗激由榔欲杖二臣以解之諸/臣多争不可移時未決而三路敗書至定國始逡巡)
　　(引謝二臣獲免人金/簡字萬藏山陰)
　冬十二月我
大清兵入雲南李定國敗走桂王由榔奔永昌
　　時三路
　大兵俱集貴州安逺大将軍信郡王多尼至軍㑹于平
　　越府之楊老堡戒期入滇李定國與馮雙禮等扼雞
　　公背圖侵貴州使白文選守七星闗立營窺遵義以
　　牽蜀師蜀兵出遵義趨天生橋由水西直取烏撤文
　　選懼棄闗走霑益州粤兵至盤江敵據險沈船不得
　　渡泗城土知府岑繼祿獻䇿流下流潛師宵濟遂入
　　安隆定國使其将吳子聖拒戰潰走定國以全軍據
　　雙河口
　　大兵擊之破其象陣又連敗之羅炎涼水井定國大營
　　　妻子俱㪚失諸将各敗走不相顧定國撒寨遁歸桂
　　　王由榔将出奔行人任國璽(福建/人)獨請死守由榔合
　　　諸臣議定國等言行人議是但前途尚寛今暫移蹕
　　　捲土重來再圖恢復未晚也由榔遂走永昌
　　　　(臣等謹案桂王入滇以後已無地自/存李定國等釜底游魂尚敢抗我)
　　(王師冀稽因史文之舊書之為賊乃䝉我/天討臣等)
　　(皇上中正持衡俾殷餘頑梗不與闖獻同科/特命改書敵字)
　　(筆削公平折𠂻至當地同符矣/大聖人之心真與天)
　　(己/亥)我
　大清
世祖章皇帝順治十六年春正月我
　大清兵克雲南桂王由榔奔騰越
　　　是月三日
　　大兵自普安州入雲南省城永昌警報日至由榔復走
　　　騰越
　二月我
大清兵克永昌桂王由榔奔緬甸
　　白文選自霑益追及李定國定國留之㫁後至玉龍
　　闗
　大兵追擊之文選戰敗由右甸遁走木邦
　大兵克永昌渡潞江定國設伏於磨盤山
　大兵覺之分精甲先蹂伏處定國不能支退走騰越遣
　　總兵靳統武率兵四千從由榔時李國泰馬吉翔輜
　　重多恐遭刼奪促由榔夜走南甸兵馬過去火光燭
　　天右轉左旋天明仍在故處統武棄由榔仍歸定國
　　由榔抵囊木河是為緬界緬人勒從官盡去兵器方
　　許入境至蠻暮土司緬人以四舟迎之從官皆自覔
　　江舟隨行者六百四十餘人陸行者自故岷王子而
　　下九百餘人期㑹於緬甸(昆明諸生薛大觀聞由榔/入緬甸歎息曰不能背城)
　　(戰君臣同死社稷顧欲走蠻邦以苟活不重可羞耶/遂與其妻及子之翰夫婦偕赴城北黑龍潭死其侍)
　　(女抱幼子從之次日諸屍相牽浮水上幼子在侍女/懐中兩手堅抱如故大觀次女已適人避兵山中相)
　　(去數十里同/日赴火死)
　夏五月緬人置桂王由榔于赭硜以兵防之
　　初由榔至井亘其羣臣沐天波等謀奉之走戶臘二
　　河不聽緬人邀大臣過河面議以冊寶視神宗時差
　　小疑以為假天波出黔國公印對同乃信因請由榔
　　敕闗上無得納漢兵是月四日緬復以舟迎由榔明
　　日發井亘行三日至阿瓦阿瓦者緬酋所居城也又
　　五日至赭硜始知前陸行者盡被緬人掠為奴多自
　　殺為岷王子等八十人流入暹羅緬人於赭硜置草
　　屋居由榔以竹為城從行諸臣或短衣跣足與緬婦
　　相貿易為笑樂大為緬人嗤
　秋八月我
大清兵定四川
　　初李赤心養子來亨等久竄廣西其衆食盡且懼
　大兵進討率衆走川東分據川湖間耕田自給川中舊
　　将王光興譚宏等附之衆猶數十萬桂王由榔大學
　士文安之因率來亨及劉體仁袁宗第等十六營由
　水道襲重慶㑹譚宏譚詣殺譚文諸将不服安之欲
　討二人二人懼率所部降於
大兵諸鎮遂㪚安之亦卒至是
大兵進取川南克敘州馬湖二府總兵杜之香降成都
　餘黨聞風逃遁
大兵追至新津斬溺無算全川底定於是獻忠餘孽之
　擾蜀者亦盡矣
桂王由榔令其黔國公沐天波以臣禮見緬酋
　緬俗以中秋日大㑹羣蠻其酋欲誇示諸國請天波
　過河令椎髻跣足用臣禮見天波不得已從之歸泣
　告衆曰我所以屈辱者懼驚憂主上耳否則彼将無
　狀我罪益大任國璽與禮部侍郎楊在(餘姚/人)劾奏之
　(時龎天夀已死李國泰代掌司禮吉翔復與表裏為/奸一日吉翔奏大臣有三日不舉火者桂王由榔不)
　(應明日吉翔國泰合奏由榔怒以御寶擲下吉翔即/鑿而碎之㪚給諸臣其凶悖如此任國璽集宋末大)
　(臣賢奸事為一書進之由榔吉翔恨之由榔覽止一/日國泰即竊去國璽又疏論時事三不可解中言禍)
　　(急燃眉當思出險吉翔不恱即令國璽獻出險/策國璽忿然曰時事至此猶抑言官使不言耶)
　　　(臣等謹案桂王倚任宦䜿寵用王坤龎天夀復蹈/北都覆轍至緬地流離託身無所而李國泰猶代)
　　　(天夀掌司禮監與馬吉翔表裏為奸在若輩宵人/惟知縱情網利取快目前遑顧其主而桂王受制)
　　　(羣閹至於流播蠻方尚不知悟明代宦寺/流毒積漸之勢遂至此極亦良可浩歎耳)
　冬十一月我
大清兵克沅江
　　桂王由榔之走永昌也道過沅江土知府那嵩與其
　　子燾迎謁供奉甚謹設宴皆用金銀器宴畢悉以獻
　　曰此行上供者少聊以佐缺乏耳由榔既走緬甸李
　　定國不敢深入聞白文選在木邦就之謀與文選計
　　不合定國乃引兵自孟定耿馬抵猛緬孟艮不附定
　　國移兵滅之據其地遣使號召諸土司兵嵩亦於沅
　　江起兵應之至是
　大兵進討城破嵩登樓自焚合家皆死其士民亦多巷
　　戰死(嵩烈賜/諡  愍)
　(庚/子)我
　大清
世祖章皇帝順治十七年秋九月白文選攻緬甸不克
　　　文選自木邦至錫箔所至縱兵大掠進攻阿瓦索桂
　　　王由榔阿瓦有新舊二城新城緬酋所居文選急擊
　　　之城且破為緬人所紿退兵十里城中備禦復固反
　　　為所敗文選乃引兵赴孟艮㑹李定國定國復同文
　　　選赴阿瓦
　　(辛/丑)我
　大清
世祖章皇帝順治十八年夏五月李定國白文選㑹兵攻緬
　　　甸不克
　　　桂王由榔久居赭硜從官資用盡竭錦衣趙明鑑謀
　　　竊其世子以出為馬吉翔等所阻李定國以三十餘
　　　疏迎由榔俱不達白文選復密遣人告由榔言不敢
　　　速進者恐有他害必得緬人送出為上䇿由榔即以
　　　書答之文選乃陰造浮橋将迎由榔為緬人所覺事
　不果至是定國文選㑹兵阿瓦使人入緬求由榔緬
　人不許以象兵與定國戰定國前隊稍失利文選引
　兵横擊之緬人大敗退保新城然終不肯出由榔定
　國文選復議以舟師攻之遣人於上流造船為緬人
　所燒定國文選移兵洞烏未幾文選兵潰走錫箔定
　國亦引還
秋七月桂王由榔從官盡為緬人所殺
　時緬酋弟弑兄自立欲盡殺由榔諸臣乃遣人告由榔
　曰蠻俗貴詛盟請與天朝諸公飲呪水馬吉翔李國
　泰邀諸臣盡往至則以兵圍之令諸臣以次出外出
　輒殺之凡殺四十二人吉翔國泰及黔國公沭天波
　華亭侯王維恭綏寜伯蒲纓将軍魏豹都督馬雄飛
　吏部侍郎鄧士亷禮部侍郎楊在御史鄔昌期任國
　璽光祿少卿髙勣兵部郎中金簡等預焉(天波節賜/諡忠  維)
　(恭豹士亷在昌期國璽勣簡俱不賜諡/節愍吉翔纓雄飛以朋奸悞主  予諡)惟都督同知
　鄧凱以傷足不行獲免緬人復以兵圍由榔所居其
　　左右被殺及自縊者不可勝數惟存由榔與其眷屬
　　二十五人
　冬十二月我
大清兵至緬甸緬人執桂王由榔獻之於軍前
　　平西大将軍平西王吳三桂定西将軍内大臣公愛
　　星阿等帥師征緬兩路進兵於十一月初八日㑹師
　　木邦李定國先奔景線白文選據錫箔憑江為險
　大兵自木邦晝夜行三百餘里臨江造筏将渡文選復
　　奔茶山總兵馬寜等率偏師追之及於猛養文選降
　大兵直趨緬城先遣人傳諭緬酋令執送由榔否則兵
　　臨城下後悔無及是月初一日
　大兵至緬城緬酋懼初三日遣數十人至由榔所連坐
　　擁之去遂并其眷屬送軍前
　大兵凱旋明年四月由榔死於雲南六月李定國走死
　　猛臘其子嗣興與劉文秀子劉震等俱來降
　　　(臣等謹案征緬之役愛星阿分路督師呉三桂實/主其事當時三桂叛形未著方以擒渠服逺為功)
　　(臣等編纂初稿以三桂兇狡不終/削其姓名但書愛星阿等仰惟我)
(皇上神謨燭照桂悖亂性成爾時已包藏禍心其統兵/親加指示謂三)
　　(臨緬傳諭執送由榔不足為三桂之功轉足以正/三桂之罪葢三桂非果能戮力本朝也正欲藉我)
　　(天威盡剪明宗枝葉而李定國白文選又皆其比/肩委質之人勢難並立亦因此盡事殱除而後可)
　　(以營窟滇南不虞後患然時方鼎革宿将猶存未/敢顯然肆逆也迨中朝素有威望如睿親王鰲拜)
　　(諸人者相繼淪沒然後三桂􁃊然自以為無一人/能制其死命遂假撤藩之事乗機背叛此三桂之)
　　(畜奸已非一日正與曹操司馬懿之用心相似而/其逆蹟先露於握兵征緬之時彼既不能盡忠明)
　　(代又不思效節本朝反覆狙詐實千古亂賊/之尤正宜據事直書用彰元惡臣等恭聆)
(宸諭炳若日星真足禠姦回既死之魄明春秋誅隠之/    義謹闡繹)
(訓詞詳悉録載以正罪狀俾/    千萬世永為定案云)
　
　
　
　
　
御批厯代通鑑輯覽卷一百二十
