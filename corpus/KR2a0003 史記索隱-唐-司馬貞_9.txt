史記索隠卷九
　　　　　　　　　　　　唐　司馬貞　撰
天官書第五(按天文有五官官者星官也星厯有/尊卑若人之官曹列位故曰天官)
中宫(姚氏按春秋元命包云宫之為言宣也宫氣立精/為神垣又文耀鉤曰中宫大帝其精北極星含元)
(出氣流精/生一也)天極星(按爾雅北極謂之北辰又春秋合誠/圖云北辰其星五在紫㣲中楊泉物)
(理論云北極天之中陽氣之北極也極南為太陽極北/為太陰日月五星行太陰則無光行太陽則能照故為)
(昏明寒暑/之限極也)其一明者太一常居(按春秋合誠圖云紫㣲/大帝室太一之精也)
後句四星(句音鉤/勾曲也)末大星正妃(按援神契云辰極横后/妃四星從端大妃光明)
(又按星經以後句四星名為四輔其句/陳六星為六宫亦主六軍與此不同也)皆曰紫宫(控元/命包)
(曰紫之言此也宫之言中也言天神運動陰陽開閉皆/在此中也宋均又以為十二軍中外位各定總為之紫)
(宫/也)直斗口(劉氏云如字直/當也又音值也)隋斗端兑(隋音易果反劉氏/云斗一作北按漢)
(書天文志斗見北端作耑/兑作鋭鋭謂星形尖鋭也)曰陰徳或曰天一(按文耀鉤/曰陰徳為)
(天下剛柔宋均以為/陰行徳者道常也)天槍(楚庚/反)天棓(音皮韋昭音剖又/詩緯曰槍三星棓)
(五星在斗杓左右主槍人棓人石/氏星讚云槍棓八星備非常也)絶漢抵營室曰閣道
(絶度也扺屬也又按樂汁圖云閣道/北斗輔石氏云閣道六星神所乗也)北斗七星(按春秋/運斗樞)
(云第一魁第二旋第三璣第四權第五衡第六開陽第/七搖光第一至第四為魁第五至第七為標合而為斗)
(文耀鉤云斗者天之口舌玉衡屬杓魁為琁璣整長厯/云北斗七星星間相去九千里其二陰星不見者相去)
(八千/里也)旋璣玉衡(按尚書旋作璿馬融云璿美玉也機渾/天儀可轉旋故曰機衡其中横筩以璿)
(為機以玉為衡葢貴天象也鄭𤣥注大/傳云渾儀中筩為旋璣外規為玉衡也)以齊七政(按尚/書大)
(傳云七政謂春秋冬夏天文地理人道所以為政也人/道政而萬事順成又馬融注尚書云七政者北斗七星)
(各有所主第一曰正日第二曰主月法第三曰命火謂/熒惑也第四曰煞土謂填星也第五曰伐水謂辰星也)
(第六曰危木謂嵗星也第七曰剽金謂/太白也日月五星各異故曰七政也)衡殷南斗(按晉/灼云)
(殷中也宋灼/云殷當也)用昏建中者杓(説文云杓斗柄音/疋遙反即招搖)夜半建
者衡(孟康曰假令杓昏建/寅衡夜半亦建寅也)斗為帝車運于中央(姚氏按/宋均曰)
(言是大帝乗車巡/狩故無所不紀也)曰文昌宫(文耀鈎曰文昌宫為天府/孝經援神契云文者精所)
(聚昌者揚天紀輔拂竝/居以成天象故曰文昌)一曰上將(春秋元命包曰上將/建包曰上威武次將)
(正左右貴相理文緒司禄賞功進/士司命主老幼司災主災咎也)在魁中貴人牢(樂汁/圖云)
(天理理貴人牢宋/均曰以理牢獄也)魁下六星兩兩相比曰三台(按漢書/東方朔)
(願陳泰階六符孟康曰泰階三台也台星凡六星六符/六星之符驗也應劭引黄帝泰階六符經曰泰階者天)
(子之三階上階上星為男主下星為女主中階上星為/諸侯三公下星為卿大夫下階上星為士下星為庻人)
(三階平則陰陽和風雨時不平則稼穡不成冬雷夏霜/天行暴令好興甲兵修宫榭廣苑囿則上階為之坼也)
注更河三星(按詩記厯樞云更河中招搖為胡兵宋均/云招搖星在更河内又樂汁圖云更河天)
(矛宋均以為更河名天/矛則更河是星名也)句圜十五星(句音鈎圜音員其/形如連環即貫索)
(星/也)曰賤人之牢(按詩記厯樞云賤人牢一曰天獄又樂/汁圖云連營賤人牢宋均以為連營貫)
(索/也)東宫蒼龍(按文耀鈎云東宫/蒼帝其精為龍也)房心(按爾雅云大辰房/心尾也李巡曰大)
(辰蒼龍宿/體最明也)心為明堂(春秋説題辭云房心為明堂天王/布政之宫尚書運期授曰房四表)
(之道宋均云四星間有三/道日月五星所從出入也)大星天王前後星子屬(鴻範/五行)
(傳曰心之大星天王也/前星太子後星庻子)房為天府曰天駟(爾雅云天駟/房詩記厯樞)
(云房為天馬主車駕宋均云房既近/心為明堂又别為天府及天駟也)房有兩星曰衿(一/音)
(其炎反元命包云鈎衿兩星以閑防/神府闓舒為主鈎距以備非常也)左角李右角將(李/即)
(理理法官也故元命包云左角理物以起右角將/帥而動又石氏云左角為天田右角為天門也)大角
天王帝廷(按援神契云大角為坐/候宋均云坐帝坐也)曰攝提(按元命包云/攝提之為言)
(提擕也言提斗擕/角以接於下也)亢為疏廟(元命包曰亢四星為廟廷/又文耀鈎為疏廟宋均以)
(為疏外也廟/或為朝也)氐為天根(爾雅云天根氐也孫炎以為角/亢下繫於氐若木之有根也)
主疫(宋均云疫病也三月榆莢落故主疾疫也然/此時物雖生而日宿在奎行毒氣故有疫也)尾為
九子(宋均云屬後宫場故得兼子子必九者取尾有九/星也元命包云尾九星箕四星為後宫之場也)
箕為敖客(宋均云敖調弄也箕以簸揚調弄象/也箕又受物有去去來來客之象也)曰口舌
(詩云維南有箕載翕其舌又詩緯云箕為天口主出氣/是箕有舌象讒言詩曰哆兮侈兮成是南箕謂有敖客)
(行謁請/之也)火犯守角(按韋昭曰/火熒惑也)南宫朱鳥權衡(按文耀鉤/云南宫赤)
(帝其精為朱鳥孟康曰/軒轅為權太㣲為衡也)衡太㣲三光之廷(宋均曰太㣲/天帝南宫也)
(三光日月/五星也)十二星蕃臣(春秋合誠圖曰太㣲主法/式陳星十二以備武急也)内五
星五帝坐(詩含神霧云五精星坐其東蒼帝坐/神名靈威仰精為青龍之類是也)蔚然曰
郎位(徐廣云一云鳥哀按漢書作鳥哀則/鳥哀蔚然皆星之貌状其星為郎位)傍一大星將
位(按宋均云為羣/郎之将帥是也)月五星順入軌道(韋昭云謂循軌道/不邪逆也順入從)
(西入/之也)司其出所守天子所誅也(宋均云司察日月五星/所守列宿若請官屬不)
(去十日者於是天/子命使誅討之也)其逆入不軌道(宋均云逆入從東入/不軌道不由康衢而)
(入者也以其所犯命之者亦謂/隨所犯之位天子命誅其人也)金火尤甚(按火主銷物/而金為兵故)
(尤急然則木水/土為小變也)有隋星五(宋均云南北為隋又/他果反隋為垂下)曰少㣲
士大夫(春秋合誠圖云少㣲處士位又/天官占云少㣲一名處士星也)權軒轅軒轅黄
龍體(援神契曰軒轅十二星后宫所居/石氏星讃以軒轅龍體主后妃也)如衡占(宋均云/責在后)
(黨嬉讒賊興招此祥/按亦當天子命誅也)東井為水事(元命包云東井/八星主水衡也)兩河
天闕間為闗梁(宋均云兩河六星知逆邪/言闗梁之限知邪偽也)徳成衡觀成
潢傷成鉞(按徳成衡衡則能平物故有徳公平者先成/形於衡觀成潢為帝車舍言王者遊觀亦先)
(成形於潢也傷成鉞者傷敗也言王者敗徳亦先成形/於鉞以言有敗亂則有鉞誅之然按文耀鉤則云徳成)
(潢敗成鉞其意異也又此下文禍成井/誅成質皆是東井下義總列於此也)栁為鳥注(按漢/書天)
(文志注作喙爾雅云鳥喙謂之栁孫炎云喙朱/鳥之口栁其星聚也以注為栁星故主草木)七星頸
為員宫主急事(按宋均云頸朱鳥頸也員宫喉也/物在喉嚨終不久留故主急事也)張素
為厨(素嗉也爾雅云鳥張嗉郭/璞云嗉鳥受食之處也)軫為車主風(宋均云軫/四星居中)
(又有二星為左右轄車之象也軫/與巽同位為風車動行疾似之也)五星入軫中兵大起
(宋均云五星主行使/使動兵車亦動也)西宫(文耀鉤云西宫/白帝其精白虎)咸池曰天五
潢五潢五帝車舍(按元命包云咸池主五穀其星五者/各有所職咸池言穀生於水含秀舍)
(實主秋垂故一名五帝/車舍以車載穀而販也)火入旱金兵水水(謂火金水入/五潢則各致)
(此災也按宋均云不言木土者/木土徳星於此不為害故也)畢曰旱車(爾雅云濁謂/之畢孫炎以)
(為掩兔之畢或呼/為濁因名星云)昴畢間為天街(元命包云畢為天階/爾雅云大梁昴孫炎)
(元昴畢之間日月五星/出入要道若津梁也)主葆旅事(姚氏按宋均云葆守/也旅猶軍旅也言佐)
(參伐以斬/除凶也)北宫𤣥武(文耀鉤云北宫/黑帝其精𤣥武)虚危(爾雅云𤣥枵/虚也又云北)
(陸虚也解者以陸為道孫炎/曰陸中也北方之宿中也)危為葢屋(宋均云危上一/星髙旁兩星隋)
(下似乎/葢屋也)虚為哭泣事(姚氏按荆州占以為其宿二星南/星主哭泣虚中六星不欲明明則)
(有大/喪也)營室(元命包云營室十星埏陶精類始立紀綱包/物為室又爾雅云營室謂之定郭璞云定正)
(也天下作宫室皆/以營室中為正也)曰離宫閣道(按荆州占云閣道/王良旗也有六星)漢中
四星曰天駟(按元命包云漢中四/星曰騎一曰天駟也)旁一星曰王良(春秋/合誠)
(圖云王良/主天馬也)八星絶漢曰天潢(元命包曰潢主河渠所以/度神通四方宋均云天潢)
(天津也津湊也/故主計度也)匏𤓰(按荆州占云匏𤓰一名天雞在/河鼓東匏𤓰明嵗則大熟也)其
北河鼓(爾雅云河鼓謂之牽牛孫炎云河鼓之旗/十二星在牽牛北或名河鼓為牽牛也)務女
(爾雅云須女謂之/務女是也一作婺)其北織女織女天孫也(按荆州占云/織女一名天)
(女天子/女也)嵗星(姚氏按天官占云嵗星一曰應星一曰經/星一曰紀星物理論云嵗行一次謂之嵗)
(星則十二嵗而/星一周天也)其所在五星皆從而聚(按漢髙帝元年/五星皆聚于東)
(井是也據天文志其年嵗星/在東井故四星從而聚之也)嬴縮(按天文志曰凡五星/早出為嬴嬴為客晩)
(出為縮縮為主人五星/嬴縮必有天應見杓也)其趨舍(音聚/謂促)攝提格嵗(太嵗在/寅嵗星)
(正月晨出東方按爾雅嵗在寅為攝提格李/巡云言萬物承陽起故曰攝提格格起也)曰監徳(嵗/星)
(正月晨見東方之名已下皆出石氏星經文乃六星在/斗牽牛失次見杓也漢書天文志則載甘氏及太初星)
(厯所在之/宿不同也)單閼嵗(在夘也嵗星二月晨出東方之名爾/雅云夘為單閼李巡云陽氣推萬物)
(而起故曰單閼/單盡也閼止也)曰降入(即嵗星三月晨見東/方之名其餘竝准此)執徐嵗(爾/雅)
(辰為執徐李巡云伏蟄之物皆敦/舒而出故曰執徐執蟄徐舒也)大荒駱嵗(爾雅云在/己為大荒)
(駱姚氏云言萬物皆熾盛而/大出霍然落落故曰荒駱也)曰跰踵(天文志作路􁦀字/詁云􁦀今作踵也)
敦䍧嵗(爾雅云在午為敦䍧孫炎云敦盛牂/壯也言萬物盛壯韋昭云敦音頓也)曰開明(天/文)
(志作/啟明)叶洽嵗(爾雅云在未為叶洽李巡云陽/氣欲化萬物故曰協和洽合也)涒􁀙嵗(爾/雅)
(云在中為涒􁀙李巡云涒􁀙物吐秀傾/垂之貌也涒音他昆反􁀙音他丹反)作鄂嵗(爾雅在/酉為作)
(鄂李巡云作咢皆物芒枝起之貌咢音愕今按下文云/作鄂有芒則李巡解亦近得天文志云作詻音五格反)
(與史記及爾/雅竝異也)閹茂嵗(爾雅云在戍曰閹茂孫炎云萬物/皆蔽冒故曰閹蔽茂冐也天文志)
(作掩/茂也)曰天雎(劉氏音吁/唯反也)大淵獻嵗(爾雅云在亥為大淵/獻孫炎云淵深也大)
(獻萬物於深謂/葢藏之於外耳)曰大章(徐廣云一作大皇按/天文志亦作大皇也)困敦嵗(爾/雅)
(在子為困敦孫炎云困敦混沌也/言萬物初萌混沌於黄泉之下也)赤奮若嵗(爾雅在丑/為赤奮若)
(李巡云言陽氣/奮迅若順也)曰天皓(音昊漢/志作昊)黫然(於閑/反)三月生天棓
長四尺(按天文志此皆甘氏星經文而志又兼/載石氏此不取石氏名申夫甘氏名徳)察剛氣
以處(徐廣云剛一作罰按姚氏引爾雅熒惑謂之執法/天官占之熒惑方伯象司察妖孽則此文察罰氣)
(為/是)熒惑(春秋緯文耀鈎云赤帝熛怒之神為熒惑焉位/在南方禮失則罰出晉灼云常以十月入太㣲)
(受制而出行列宿/司世道出入無常)居之殃還至雖大當小(按還音旋旋/疾也若熒惑)
(反道居其舍所致殃/禍速至則雖大反小)久而至當小反大(按久謂行遲也/如此禍小反大)
(言久腊/毒也)其南為丈夫(按宋均云熒惑守輿鬼南為丈/夫受其咎北則女子受其凶也)當
其行(宋均云太白宿/主軍來衝拒也)厯斗之會以定鎮星之位(晉灼曰/常以甲)
(辰之元始建斗嵗鎮一宿二十八嵗而周天廣雅曰鎮/星一名地侯文耀鉤云鎮黄帝含樞紐之精其體旋璣)
(中宿之/分也)日牝牡(晉灼曰嵗陽也太白/陰也故曰牝牡也)火與水合曰焠(按/謂)
(火與水俱從/鎮星合也)土為憂主孽卿(按文耀鉤云水土合則成/爐冶爐冶成則火興火興)
(則土之子淬金成消爍消爍則土無/子輔父無子輔父則益妖孽故子憂)七寸之内必(按韋/昭云)
(必有/禍也)察日行以處位(按太白晨出東方曰啟明故/察日行以處太白之位也)太白
(韓詩云太白晨出東方為啟明昏見西方為長庚又孫/炎注爾雅以為晨出東方髙三丈命曰明晨昏見西方)
(髙三舍命/曰太白)其紀上元(按上元是古厯之名言用上元紀/厯法則攝提嵗而太白與營室晨)
(出東方至角而入與營室夕出西方凡出入東西各五/為八嵗二百三十日復與營室晨出東方大率嵗一周)
(天/也)經天天下革政(孟康曰謂出東入西出西入東也太/白陰星出東當伏東出西當伏西過)
(午為經天又晉灼曰日陽也日出/則星没太白晝見午上為經天)是謂需(又作耎音/奴亂反)居
實有得也(按實謂星所合居/之宿虚謂嬴縮也)察日辰之會(按下文正四/時及星辰之)
(㑹是/也)以治辰星之位(按皇甫謐辰星一名毚星或曰鉤/星元命包曰北方辰星水生物布)
(其紀故辰星理四時宋均曰辰星/正四時之位得與北辰同名也)蚤為月蝕(按宋均云/辰星與月)
(同精月為大臣先期而出是/躁也失則當誅故月蝕見祥)晚為彗星(按宋均云辰星/陰也彗亦陰陰)
(謀未成故/晚出也)出東方為格(謂辰星出西方辰水也太白出/東方太白金也水生金母子不)
(相從故上有軍不戰今母子各出一方故/為格格謂言不和同故野有兵不戰然也)正旗出(按旗/葢太)
(白芒角/似旌旗)兔過太白(按廣雅云辰星謂之兔星則/辰星之别名兔或作毚也)間可椷
劒(椷音函函容也言中間可容一劒則函/字本有咸音故字從咸劍古作劒也)七命曰小正
(謂星凡有七名命者名也小正一也辰星二也天免/三也安周星四也細爽五也能星六也鈎星七也)月
行中道(按中道房室星之中間也房有四星若人之房/三間有四表然故曰房南為陽間北為陰間則)
(中道房星之中間也故房是日月五星之行道然黄道/亦經房心若月行得中道故陰陽和平若行陰間多陰)
(事陽間則人主驕恣若歴陰星陽星之南北太/陰太陽之道即有大小若兵及大旱若喪也)外北三
尺陰星(按謂陰間外北三尺曰陰星又北三尺曰太陰/道則下陽星及太陽亦在陽間之南各三尺也)
太陰大水兵也(太陰太陽皆道也月行/近之故有水旱兵喪也)角間天門十月
為四月(謂月行入角與天門若十月犯之當為/來年四月成災十一月則主五月也)犯四輔
輔臣誅(按謂月犯房星也四輔房四/星也房以輔心故曰四輔)月蝕始日五月者
六六月者五(始日謂倉始起之日也依此文計惟有一/百二十一月與元數甚為懸校既無太初)
(厯術不可得推而定今以漢志統厯法計則六月者七/五月者一又六月者一五月者一凡一百三十五月而)
(復始耳或術家各異或傳冩/錯謬故此不同無以明知也)列星其宿地憂(謂月蝕列/星二十八)
(宿當其分地有憂/憂謂兵及喪也)昭明星(按春秋合誠圖云赤帝之精/象如太白七芒釋名為筆星)
(氣有一枝末鋭似/筆亦曰筆星也)五殘星(孟康云星表有青氣/暈有毛填星之精也)漢者亦
金之散(按水生金散氣即水氣河圖/括地象曰河精為天漢也)炎火星(豔音/也)格澤
星(一音鶴鐸又音/格宅格胡客反)天精(韋昭云精謂清朗漢書作牲亦/作腥郭璞云注三蒼云腥雨止)
(無雲/也)天蛪(五結反亦/作蜆音同)月離于畢(按韋昭/云離歴)相遇者(音偶漢/書作禺)
杼雲(姚氏按兵書云營上/雲氣如織勿與戰也)杓雲(劉氏音時酌反説文音/丁了反許慎注淮南云)
(杓引/也)若霧(音如字一音䝉一音亡遘反爾雅云天/氣下地不應曰霧言䝉昧不明之意也)穹閭
(鄒云一作弓閭天文志作弓字音穹葢謂以/氊為閭崇穹然又宋均云穹獸名亦異説也)逢俉化言
(俉音五故反逢俉謂相逢而驚也/亦作迕音同化當為訛字之誤耳)四時之卒始(謂立春/日是去)
(年四時之終卒/今年之始也)戎叔為(韋昭云戎叔大豆也為成也又/郭璞注爾雅亦云戎叔胡豆孟)
(康同/也)小雨趣兵(音促謂風從西北來則戎菽成/而又有小雨則國兵趣起也)比數雨
(比音鼻律反數音疎矩反謂以次/數日以侯一嵗之雨以知豐穰也)五家(按謂五紀嵗月/日星辰厯數各)
(有一家顓學習/之故曰五家也)必貴三五(三五謂三十嵗一小/變五十嵗一大變)故曰雖
有明天子必視熒惑之所在(此據春秋緯文/耀鈎故言故曰)平城之圍
(漢髙祖/之七年)月暈參畢七重(按天文志其占者畢昴間天街/也街北胡也街南中國也昴為)
(匈奴參為趙畢為邊兵是嵗髙祖自將兵擊匈奴至平/城為冒頓所圍七日乃解則天象有若符契七重主七)
(日/也)星茀(音佩即/孛星也)于河戒(按天文志武帝元封之中星孛/于河戒其占曰南戒為趙門北)
(戒為胡門朝鮮北胡之域/也其河戒即南河北河也)犖犖(力角反犖犖/大事分明也)必通三五
(按三謂三辰/五謂五星)蒼帝行徳天門為之開(按謂王者行春令/布徳澤被天下應)
(靈威仰之帝而天門為之開以/發徳化也天門即左右角間也)赤帝行徳天牢為之空
(亦謂王者行徳以應火精之帝謂舉大禮封諸侯之地/則是赤帝行徳夏陽主舒散故天牢謂之空則人主當)
(赦宥/也)天行徳(按天謂北極紫㣲宫也言王者當天心則/北辰有光耀是行徳也北辰光耀則天子)
(更立/年也)一曰二曰(按謂星家之異説/太史公兼記之耳)三能三衡者天廷也
(上云南宫朱鳥權衡衡太㣲三光之庭則三衡者即太/㣲也其謂之三者為日月五星也然斗第六第五星亦)
(名衡又參三星亦名/衡然竝不為天廷也)
封禪書第六
中岳嵩髙(按獨不言至者葢/以天子子所都也)二龍去之(如淳按國語二/龍漦于夏庭是)
(也/)巫咸之興自此始(按尚書巫咸殷臣名伊陟贊告巫/咸今此云巫咸之興自此始則以)
(巫咸為巫覡然楚詞亦以巫咸主神葢太史公以巫咸/是殷臣以巫接神事大戊使禳桑穀之災所以伊陟贊)
(巫咸故云巫覡/之興自此始也)而震死(謂武乙射天後獵/於河渭而震死也)辟雍泮宫(按/服)
(䖍云天子水匝為辟雍諸侯水不匝至半/為泮宫禮統又云半有水半有宫是也)駵駒(赤馬黒/鬣曰駵)
(也/)羝羊(詩傳云/羝牡羊)汧渭間(按地理志汧水出汧縣西北入/渭皇甫謐云文公徙都汧者也)
鄜衍(鄜地名後為縣屬馮翊衍者鄭衆注周禮云下平/曰衍又李奇三輔記云三輔謂山陵間為衍也)
縉紳者(姚氏云縉紳作搢鄭衆注周禮云縉讀為薦謂/薦之於紳帶之間今按鄭意以縉為薦則薦亦)
(是進進而置於神帶之間/故史記亦多作薦字也)獲若石云(蘇林云質/如石似肺)則若雄
雞(按列異傳云陳倉人得異物以獻之道遇二童子云/此名為媦在地下食死人腦媦乃言云彼童子名陳)
(寳得雄者王雌者霸乃逐童子化為雉秦穆公大獵果/獲其雌為立祠祭有光雷電之聲雄止南陽有赤光長)
(十餘丈來入陳倉祠中所以代/俗謂之寳夫人祠抑有由也)注葉君(按葉縣名在南/陽葉君即雄雉)
(之神故時與寳/夫人神合也)用三百牢於鄜畤(按秦本紀徳公元年/以牲三百祠鄜畤今)
(按百當為白秦君西祀少昊時牲尚白秦諸侯也雖/奢侈郊本特牲不可用三百牢以祭天葢字誤耳)作
伏祠(按服䖍云周時無伏磔犬以禦災秦始作之漢舊/儀云伏者萬鬼行日故閉不干求也故東觀漢記)
(和帝初令伏閉晝日是也又厯忌釋日伏者何金氣伏/藏之名四時代謝皆以相生而春木代水水生木也夏)
(木代火火生木也冬水代金金生水也至秋則以/金代火金畏於火故至庚日必伏庚者金日也)磔狗
禦蠱菑(按左傳云皿蟲為蠱梟磔之鬼亦為蠱故月令/云大儺旁磔注云磔禳也厲鬼為蠱将出害人)
(旁磔於四方之門故此亦磔狗邑/四門也風俗通云煞犬磔禳也)管仲曰(按今管子書/其封禪篇亡)
禪云云(晉灼云山在䝉陰縣故/城東北下有云云亭也)炎帝(鄧展云神農後子/孫亦稱炎帝而登)
(封者律厯志黄帝與炎帝戰於阪泉豈黄帝/與神農身戰乎皇甫謐云炎帝傳位八代也)禪亭亭(應/劭)
(云在鉅平北十餘里/服䖍云在牟陰非也)㑹稽(春秋外傳國語/之書齊語也)辟耳(音壁賈/逵云山)
(險/也)登熊耳(按荆州記耒陽益陽二縣東北有熊耳東西/各一峯狀如熊耳因以為名齊桓公竝登之)
(或云𢎞農熊耳下/云望江漢知非兵)兵車之㑹三(按左傳三謂魯莊十三/年會北杳平宋亂僖四)
(年侵蔡遂伐楚六年/伐鄭圍新城是也)乗車之㑹六(據左氏傳云謂莊十/四年會于鄄十五年)
(又會鄄十六年盟于幽僖五年會/首止八年盟于洮九年會葵丘也)鄗上黍(韋昭云設以/不可得之物)
(鄗音臛應劭云光武改髙邑曰鄗姚/氏云鄗縣屬常山一云鄗上山名)注名曰鰈(音荅郭/璞云如)
(牛脾細鱗紫黑色只一眼兩片合乃/得行今江東呼為王餘今亦曰版魚)注名曰鶼鶼(按山/海經)
(云崇吾之山有鳥狀如鳬一翼一目相/得乃飛名云蠻郭璞注爾雅亦作鶼鶼)三置晉君(按謂/恵公)
(懐公文/公也)呉陽上畤(呉陽地名葢在岳之南又上云雍旁/有故呉陽武畤今葢因武畤又作上)
(下畤以祭/黄帝炎帝)周太史儋(音丁甘反孟康云即老子也韋昭/按年表儋在孔子後百餘年非老)
(耼/也)五百嵗當復合(按大顔厯評諸家而云周平王封襄/公為諸侯至昭王五十二年西周君)
(獻邑凡五百一十六/年為合亦舉全數)合十七年伯王出(自昭王滅周之/後至始皇元年)
(誅嫪毐正一十七年孟康云謂周封秦為/别秦并周為合此襄公為霸始皇為王也)注人先祠山
下(按漢書儀云祭人先於隴西縣人先山山上皆有土/人山下有畤埒如菜畦畤中各有一土封故云畤三)
(蒼云畤/埒也)宋太丘社亡(應劭云亡淪入地也按亡社主亡/也爾雅云左陵太丘郭璞云宋有)
(太/丘)黄帝地螾見(出吕氏春/秋音引)周有赤烏之符(中候及吕氏/春秋皆云有)
(火自天止于王屋流為/烏云五室以數之也)騶嶧山(鄒縣之嶧山鄒縣本邾/國魯穆公改作鄒從征)
(記北巖有秦/始皇所勒銘)蒲車(謂蒲襄車輪/惡傷草木)葅稭(上音租下音戛周/禮祭祀供茅葅説)
(文云葅茅藉也稭禾/槀去其皮祭天以此)天齊淵(顧氏按解道彪齊記云臨/菑城南有天齊五泉竝出)
(有異於常言如/天之齊腹也)曰天主(謂主/祠天)下下者(小顔云以下/下謂最下也)注一
云之下上畤(此之一云與漢書/郊祀志文同也)東陸監鄉(監音闞韋昭/云縣名屬東)
(平皇覽云蚩尤冢在東/郡夀張縣門鄉城中)祠三山(小顔以為下所謂三神/山顧氏按地理志東萊)
(曲成有參山山即此三/山也非海中三神山也)注東萊不夜(不夜縣名屬東萊/按解道彪齊記云)
(不夜城葢古有日夜出見於/境故萊子立城以不夜為名)注斗入海(謂斗絶曲/入海也)四時
主祠琅邪(按山海經云琅邪臺在勃海間按是/山如臺地理志琅邪縣有四時祠也)齊威宣
(謂威王/宣王也)宋毋忌(按樂産引老子戒經云月中仙人宋無/忌白澤圖云火之精曰宋無忌葢其人)
(火仙/也)正伯僑(樂産按馬相如云正伯僑古仙人顧氏按/裴秀冀州記云緱山仙人廟者昔有王喬)
(犍為武陽人為栢人令/於此得仙非王子喬也)充尚(無别/所見)羨門髙(按秦始皇使/盧生求羨門)
(子髙/是也)最後皆燕人(按最後猶言甚後也服䖍説止有四/人是也小顔云自宋無忌至最後凡)
(五人劉伯莊亦/同此説非也)主運(按主運是鄒/子書篇名也)莫不甘心焉(謂心甘/羡也)
以風為解(顧野王云皆自解/説遇風不至也)刻勒立書旁(小顔云今諸/山皆有始皇)
(所刻石文胡亥重/刻其文具存也)此所謂無其徳用事(按即此封禪書/序云葢有無其)
(應而用事者矣此當有所/據太史公再引以為説)殽以東(按殽即崤山杜預云/𢎞農澠池縣西南即)
(今之崤山是/也亦音豪)相山(地理志/在長沙)曰濟曰淮(按風俗通云濟廟/在臨邑淮廟在平)
(氏/也)為嵗(于偽/反)秋涸凍(按字林涸竭也下各反小顔云涸/讀與沍同沍凝也下故反春則解)
(秋則/凝)冬塞(先代反與賽同/賽今報神福也)薄山者襄山也(應劭云在潼/闗北十餘里)
(穆天子傳云自河首襄山酈元水經云薄山統目與襄/山不殊在今芮城北與中條山相連是薄襄一山也)
岐山(地理志在美/陽縣西北也)呉岳(徐廣云/在汧)鴻冢(黄帝臣大鴻塟雍/鴻冢葢因大鴻塟)
(為名/也)瀆山蜀之汶山(按地理志蜀郡湔氏道崏山在西/郭璞注云山在汶陽郡廣陽縣一)
(名瀆/山也)河祠臨晉(韋昭云馮翊縣地理/志臨晉有河水祠)沔祠漢中(水經云/沔水出)
(武都沮縣注云東南注漢謂漢水/故祠之漢中樂産云漢女漢神也)湫淵(上子小反又子/由反即龍之所)
(處/也)江水祠蜀(按風俗通江出崏山崏山廟在江都地理/志江都有江水祠葢漢初祠之於源後祠)
(之於委也又廣雅云江神謂之奇湘江記云帝女也卒/為江神華陽國志云蜀守李冰於彭門闕立江神祠三)
(所漢書儀云祭四瀆用三/正牲沈圭有車馬紺葢也)四大冢(按謂四山為大冢也/又爾雅云山頂曰冢)
(葢亦因鴻冢/而為號也)灃澇(十三洲記灃水/出鄠縣南也)長水(按百官表有長/水校尉沈約宋)
(書云營近長水因以為名水經云/長水出白鹿源今之荆溪水是也)鳴澤(按服䖍云鳴澤/澤名在涿郡道)
(縣/也)雍有日月參辰(按漢書舊儀云祭參辰皇於/地陽谷口夾道在右為壇也)九臣十
四臣(竝不見其名數所出/故昔賢不論之也)諸布(按爾雅祭星曰布或/諸布是祭星之處)諸
逑(亦未詳逑/漢書作遂)西亦有數十祠(西即隴西之西縣秦/之先舊都故有祠)湖(地/理)
(志湖縣屬京兆有/周天子祠二所)灃滈有昭明(按樂産引河圖云/熒惑星散為昭明)天子
辟池(樂産云未聞顧氏以為壁池即滈池所謂華陰平/舒道逢使者持壁以遺滈池君故曰壁池今謂天)
(子辟池即周天子辟雍之地故周文王都鄷武王都/滈既立靈臺則亦有辟雍耳張衡亦以辟池為雍)於
社亳(徐廣云京兆杜縣有亳亭則杜字誤合作於杜亳/且據文列於下皆是地邑則杜是縣按秦寧公與)
(亳王戰亳王奔戎遂滅湯社皇甫謐亦云周桓王時自/有亳土號湯非殷也而臣瓚以亳為成湯之邑故云在)
(濟陰非也按謂杜亳二/邑有三社主之祠也)夀星祠(夀星葢南極老人星也/見則天下理安故祠之)
(以祈/福夀)杜主故周右將軍(按地理志杜陵故杜伯國有杜/主祠四墨子云周宣王煞杜伯)
(不以罪後宣王田於圃見杜伯/執弓矢射宣王伏弢而死也)最小鬼之神(謂其鬼雖/小而有神)
(靈/)雍四畤(雍有五畤而言四者顧氏以為兼下文/上帝為五非也按四畤據秦舊而言也)木禺
(一音寓寄也寄龍形於木寓鳥馬/亦然一音偶亦謂偶其形於水也)龍欒車(謂車有鈴鈴/乃有欒和之)
(節故取/名也)通權火(權如字解如張晏一音爟/周禮有司爟爟火官非也)房中堂上(按/禮)
(樂志有安世房中歌皆謂祭/時室中堂上歌先祖功徳也)東宫雲中(廣雅曰東君也/王逸注楚詞雲)
(中雲也東君雲中/亦見歸藏易也)社主(即上文三/社主也)巫保族纍(二神名纍/力追反)
巫先(謂古巫之先有靈/者葢巫咸之類也)司命(按周禮以槱燎祠司命鄭/衆云司命文昌四星也)
施糜(鄭氏云主施/麋粥之神)祠九天(按孝武本紀云立九天廟於/甘泉三輔故事云胡巫事九)
(天於神明臺淮南子云中央曰鈎天東方曰蒼天東北/閔天北方𤣥天西北幽天西方皓天西南朱天南方炎)
(天東南/陽天也)河決金堤其符(謂河決乃水/徳之符應也)刺六經(小顔云刺/謂采取之)
(也劉向七録云文帝所造書/有本制服制篇刺音七錫反)長門(徐云在/霸陵也)日再中(晉灼/云淮)
(南云魯陽公與韓構戰酣日暮援/戈麾之日為却三舍豈其然乎)三嵗一郊(按漢書舊/儀云元年)
(祭天二年祭地三年祭五/畤三嵗一遍皇帝自行也)深澤侯(按表深澤侯趙將/夕孫夷侯胡紹封)武
安侯(按是田/蚡也)柏寢(按韓子云齊景公與晏子遊於/少海登柏寢之臺而望其國)食巨
棗(按包愷云/巨或作臣)天神貴者太一(樂叶徴圖曰天宫紫㣲北/極天一太一宋均云天一)
(太一北極神之别名春秋佐助期曰紫宫天皇曜魄寳/之所理也石氏云天一太一各一星在紫宫門外立承)
(事天皇/大帝)開八通鬼道(按司馬彪續漢書祭祀志云壇有/八陛通道以為門又三輔黄圖云)
(上帝壇八觚神道/八通廣三十步)解祠(謂祠祭以解/殃咎求福祥)太一澤山君地長
(此則人上書言古天子祭太一太一天神也澤山本紀/作臯山君臯山君地長謂祭地於臯山同用太牢故云)
(用牛葢是異/代之法也)武夷(顧氏按地理志云建安有武夷山溪/有仙人塟處即漢書所謂武夷君是)
(時既用越巫勇之疑即此神今按其/祀用乾魚不饗牲牢或如顧説也)白金(按樂産云/謂龍馬龜)各
以勝曰(按樂産云謂畫青車以甲乙畫赤車丙丁畫𤣥/車壬癸畫白車庚辛畫黄車戊巳将有水事則)
(乗黄車故下云駕/車辟惡鬼是也)鼎湖(按三輔黄圖鼎湖宫名在藍田/韋昭云地名近宜春按湖本屬)
(京兆後分屬𢎞農/恐非鼎湖之處也)康王后(康王名/寄也)不相中(按三蒼云/中得也)食
馬肝死耳(按論衡云氣熱而毒盛故食走馬肝煞/人故儒林傳云食肉無食馬肝是也)我何
愛乎(上語欒大言子誠能修文成方我更/何所愛惜乎謂不恡金寳及禄位也)棊自相擊(顧/氏)
(按萬畢術云取雞血雜磨針鐵杵/和礠石棊頭置局上即自相抵也)得四印(謂五利将軍/天士将軍地)
(士将軍大通/将軍謂四也)衛長公主(按衞子夫之子曰衛太子女曰/衞長公主是衞后長女故曰長)
(公主非如帝姉/曰長公主之例)當利公主(按地理志東/萊有當利縣)佩六印(更加樂/通侯及)
(天道將軍/印為六印)泰帝(按孔文祥云/秦帝太昊也)神靈之封居七千(韋昭云/黄帝時)
(萬國其以修神靈得封者七千國或為七十國樂産云/以舜為神明之後封媯滿於陳之𩔖是也顧氏按國語)
(仲尼云山川之守足以紀綱天下者其/守為神汪茫氏之君守封禺之山也)乃斷斬非鬼神
者(謂有非毁鬼神之人/乃斷理而誅斬之)胡􁊝(説文曰胡牛垂頷也釋名/云胡在咽下垂者即所謂)
(龍胡/也)祭月以羊彘特(按樂産云祭日以太牢月以少牢/特不用牝也小顔云牛羊若彘止)
(一牲故/云特也)贊饗(按顧氏云饗祀祠也漢舊儀/云贊饗一人秩六百石也)盡多不讐(按/鄭)
(徳云相應為讐謂其/言語不相應無驗也)子侯暴病死(新論云武帝出璽印/石財有兆朕子侯則)
(没印帝畏惡故殺之風俗通亦云然顧𦙍按武帝集帝/與子侯家語云道士皆言子侯得仙不足悲此説是也)
填星(樂産包愷竝作旗星旗星即徳星符瑞/圖云旗星之極芒艷如旗本亦作旗也)作益延夀
觀(小顔以為作夀益延夀二館按漢/武故事云作延夀觀髙三十丈)作通天莖臺(按漢/書竝)
(無莖字/疑衍也)五寛舒之祠官(按郊祀志云祠官寛舒議祠后/土為五壇故謂之五寛舒祠官)
(也/)
河渠書第七
禹抑鴻水(抑音憶然抑者遏也洪水滔天故禹遏之不/令害人也漢書溝洫注作堙堙抑皆塞之也)
乗毳(字亦作毳同音昌芮反注以撮/子芮反又子絶反與蕝音同也)乃厮二渠(厮漢書/作釃史)
(記舊本亦作洒字從水按韋昭云疏決為釃字音疏跬/反厮即分其流泄其怒是也二渠其一即漯川其二王)
(莽時遂/空也)東南為鴻溝(按楚漢中分之界文潁曰即今官/渡水也葢為二渠一南經武陽為)
(官渡水一東經大梁城/即河溝今之汴河是也)三江五湖(三江按地理志北江/從㑹稽毘陵縣北東)
(入海中江從丹陽蕪湖縣東北至會稽陽羨縣東入海/南江從會稽呉縣南東入海故禹貢有北江中江也五)
(湖者郭璞江賦具區兆滆彭蠡青草洞/庭是也又云太湖周五百里故曰五湖)辟沫水(辟音避/沫音末)
(按説文云沫水出蜀西南/徼外與青衣合東南入江)自中山(小顔云中音仲即今/之九嵕山之東仲山)
(是/也)西邸瓠口(按邸至也瓠口即谷口乃郊祀志所謂寒/門谷口是也與池陽相近故曰田於何所)
(池陽谷/口是也)亦秦之利也(溝洫志鄭國曰臣為韓延數嵗/之命為東秦建萬代之功是也)溉
澤鹵(溉古代反澤一作舄音昔又竝/音尺本或作斥則如字讀之)鄃居河北(音輸韋/昭云清)
(河縣/也)河壖(韋昭音而縁反河/邊地又音人兖反)水工徐伯表(舊説徐伯表/水工姓名也)
(小顔以為表者巡行穿渠之處/而表記之若今豎標表是也)番係(上音婆又音潘按/詩小雅云番惟司)
(徒畨氏也/下音系也)從山東西(按謂從山東運/漕而西入闗也)人茭牧其中(按茭/乾草)
(也謂收茭及/牧畜於中)令少府以為稍入(其田既薄越人徙居者/習水利故與而稍少其)
(税入之於/少府也)自徴(音懲縣名也在馮翊小/顔云即今之澄城也)商顔下(顔音崖/又如字)
(商顔山/名也)以為楗(其免反楗者樹於水/中稍下竹及土石也)延道㢮兮離常流
(言河之決由其源道延長弛溢故使其/道皆離常流故晉灼云言河道皆㢮壊)搴長茭(搴音已/免反茭)
(音交竹􁉟絙也茭一作/茇音廢鄒氏又音紼也)闗中輔渠(按溝洫志兒寛為左/内史奏請穿六輔渠)
(謂之輔渠亦/曰六渠也)
平準書第八(大司農屬官有平凖令丞署以均天下郡/國轉販貴則賣之賤則買之貴賤相權輸)
(歸于京都故/命曰平準)
自天子不能具鈞駟(按天子駕駟馬其色宜齊同今言/國家貧天子不能具鈞色之駟馬)
(漢書作醇駟醇與純同/一色也或作騂非也)秦錢重難用(顧氏按古今注云/秦錢半兩徑一寸)
(二分重/十二銖)更令民鑄錢(食貨志云鑄筴錢按古今注云榆/筴錢重三銖錢譜云文為漢興也)
黄金一斤(按如淳云時以錢為貨黄金一斤直萬錢非/也又臣瓉注云秦以一溢為一金漢以一斤)
(為一金是/其義也)稽市物踊騰糶(李奇云稽貯滯韋昭云稽留/待也稽市當如李韋二釋音)
(晉灼及馬融訓稽為計及考於義為疎如淳云踊騰低/昂也低昂者乍賤乍貴也今按漢書糶字作躍者謂物)
(踊貴而價起有如物之騰躍而起也然糶者出賣/之名故食貨志云大熟則上糶三而舍一是也)經費
(按經訓常也言封君已下皆以湯沐邑為/私奉故不領入天子之常税為一年之費)給中都官(按/中)
(都猶都内也皆天子之倉府以給/中都官者即令太倉以穡官儲也)即山鑄錢(按即訓就/就山鑄錢)
(故下文云銅山是也/一解即山山名也)益苑馬以廣用(謂増益苑囿造廏/而養馬以廣用則)
(馬是軍/國之用)募人輸粟爵至大庶長(按漢書食貨志云文帝/用晁錯言令人入粟邊)
(六百石爵上造稍増至四千石為五大/夫萬二千石為大庶長各以多少為差)注倉氏庾氏(按/出)
(食貨/志)以武斷於鄉曲(謂鄉曲豪富無官位而以威/勢主斷曲直故曰武斷也)抏弊
(按三蒼音五官反鄒氏又五亂反按抏者耗/也消耗之名言百姓貧弊故行巧抵之法也)邛僰(應劭/云臨)
(邛屬僰僰/屬犍為)彭呉(人姓/名)滅朝鮮(彭呉始開其/道而滅之也)吏發興誅之
(謂發軍興/以誅之也)轉漕(按説文云漕水轉穀也一/云車運曰轉水運曰漕也)留墆無所食
(墆音迭謂貯也韋昭音滯謂積也又按古今字詁墆今/滯字則墆與滯同按謂富人貯滯積穀則貧者無所食)
(也/)級十七萬凡直三十餘萬金(大顔云一金萬錢也計/十一級級十七萬合百)
(八十七萬金而此云三十餘萬金其數必有誤者顧氏/按解云初一級十七萬自此己上每級加二萬至十七)
(級合成三/十七萬也)官首者試補吏先除(官首武功爵第五也位/稍髙故得試為吏先除)
(用/也)千夫如五大夫(千夫武功爵第七五大夫二十爵第/九也言千夫爵秩比於五大夫二十)
(爵第九故楊僕以/千夫為吏是也)爵得至樂卿(按此言武功置爵唯得/至於樂卿也臣瓚所引)
(茂陵書葢後人記其爵失次耳今注稱十爵至十八庶/長為樂卿十九至二十為樂公乃以舊世爵釋武功爵)
(葢亦臆説非也/大顔亦以為然)廢格沮誹(格音閣亦如字沮音緒誹音/非按謂廢格天子之命而不)
(行及沮敗誹謗之者皆被窮/治故云廢格沮誹之獄用矣)注蹛停一曰貯(蕭該按字/林云貯塵)
(也音佇此謂居積停滯塵久也/或作貯子貢發貯鬻財是也)廢居(劉氏云廢出賣居/停蓄也是出賣於)
(居者為廢故徐仙氏云/有所廢有所畜是也)居邑(服䖍云居穀/於邑中是也)封君皆低首
仰給(按服䖍云仰給於商賈是也而劉伯莊以為封/君及大商皆低首營私以自給不佐天子非也)赤
金(説文云銅赤金也注云丹陽銅者/神異經云西方金山有丹陽銅也)天用莫如龍(易云/行天)
(莫如/龍也)地用莫如馬(易云行地/莫如馬也)人用莫如龜(禮曰諸侯以/龜為寳也)
其文龍(顧氏按錢譜其文為龍隠起/肉好皆圜文作雲霞之象)名白選(蘇林曰選/音選擇之)
(選包愷及劉氏音息戀反尚書大傳云夏后氏不殺不/刑死罪罰二千饌馬融云饌六兩音漢書作撰音同)
直三千(晉灼按黄圖/直三千二百)以重差小方之(錢譜肉好皆方隠/起謂以八兩差為)
(三品此重六兩下小隋重四兩也云以重差小/者謂半兩為重故差小重六兩而其形方也)其文馬
(錢譜肉好皆方隠起馬形/肉好之下又是連珠文也)復小隋之(湯果反爾雅注隋/者狹長也謂長而)
(方去四/角也)其文龜(錢譜肉圓好方/為隠起龜甲文)東郭咸陽(東郭姓咸陽/名也按風俗)
(通東郭牙齊大/夫咸陽其後也)析秋毫(按言百物毫芒至秋皆美細今/言𢎞羊等三人言利事纎悉能)
(分析其/秋毫也)故吏皆適伐棘(謂故吏先免者皆適令伐棘/上林不謂無馬者韋説非也)作
昆明池(按黄圖云昆明池周四十里以習水戰乂荀/悦云昆明子居滇河中故習水戰以伐之也)屬
少府(韋昭云天子私所給賜經/用也公用屬大司農也)子牢盆(按蘇林云牢價/直也今代人言)
(雇手牢盆晉灼云蘇説是/樂産云牢乃盆名其説異)竒民(包愷音羈諸侯也非/農工之儔故言奇也)擅
筦(音管上/音善)富羨(弋戰反羨饒/也與衍同義)沮事之議(沮止也僅等言/山海之藏宜屬)
(大農奇人欲擅利必有沮/止之議此不可聼許也)釱左趾(按三蒼云釱踏脚鉗/也字林徒計反張斐)
(漢晉律序云状如跟衣著足足下重/六斤以代臏至魏武改以代刖也)異時(異時猶/前時也)算軺
車(説文云軺小車也傅子云漢代賤乗軺今則貴/之言算軺車者有軺車使出税一算二算也)賈人
緍錢(緍音旻緍者絲繩以貫/錢者千錢出二十算也)稽諸物(稽者停也留也即/上文所謂廢居居)
(邑是/也)自占(按郭璞云占自隠度也謂各自隠度其財物/多少為文簿送之官也若不盡皆没入於官)
(音之/贍反)占不悉(悉盡也具也若通家財不/周悉盡者罸戍邊一嵗)籍名田(謂賈人/有市籍)
(不許以名/占田也)没入田僮(若賈人更占田則没其/田及僕僮皆入之於官)大抵無慮
(抵音氐抵歸也劉氏云大抵猶大畧也按大抵/無慮者謂言大畧歸於鑄錢更無他事從慮)人多姦
鑄錢(按多姦巧雜/以鈆錫也)鍾官赤側(鍾官掌鑄赤側之錢韋昭/云側邊也故晉灼云以赤)
(銅為郭今錢/見有赤側者)張湯死民不思(樂産云諸所廢興附上困/下皆自湯故人不思之也)
楊可告緍(姓楊名可也如淳云告緍者令/於楊可告占緍之不盡者也)少反者(反音/番反)
(謂反使從輕也按劉徳為京/兆尹毎行縣多所平反是也)分曹(如淳云曹輩也謂/分曹輩而為使也)官
布多(布謂/泉布)越欲與漢用舩逐乃大修昆明(葢始穿昆明/池欲與滇王)
(戰今乃吏大修之将與南越吕嘉戰逐故作樓船於是/楊僕有将軍之號又下云因南方樓船卒二十餘萬人)
(撃南/越也)列觀環之(按昆明池有豫章館豫章地/名以言将出軍於豫章故也)比没入田
(比昔所以/入之田也)度四萬石(樂産云度/猶運也)自糴乃足(按謂天子所/給廩食者多)
(故官自糴/乃足也)所忠(人姓名服䖍云掌故官取書於司馬相/如者封禪書公孫卿因所忠言實鼎是)
(也唯姚察獨以/為所患非也)齊人(晉灼云被教/整齊人也)命曰株送徒(李奇曰/先至者)
(為魁株應劭云株根本也送當作選選引也按應李二/音是先至之人令之相引似若得其株本則枝葉自窮)
(故曰株送徒又文潁曰凡鬭雞勝者為株傳云陽溝之/雞三嵗為株今鬭雞走馬者用之因其鬭雞本勝時名)
(故云株/送徒也)築令居(令音零姚氏音連/韋昭云金城縣)列侯以百數(劉氏言/其多以)
(百而數故坐酧金/失侯者一百六人)器苦惡(苦音苦楛反言苦其器惡而/買賣也言器苦窳不好凡病)
(之器云苦窳音庾語見/本紀苦如字讀亦通也)地比給初郡(比音鼻謂南陽漢/中已徃之郡各以)
(其地比近給初郡初郡/即西南夷初所置之郡)卒奉(扶用反/包氏同)不償其僦(服䖍云/雇載云)
(僦言所輸物不足償其雇/載之費也僦音子就反)他郡各輸急處(謂他郡能入/粟輸其所在)
(急要之/處也)坐市列(謂吏坐市肆/行列之中)金馬三品(即下或黄或赤/白黄黄金也白)
(白銀也赤赤銅/也竝見食貨志)或錢或布或刀或龜貝(按錢本名泉言/貨之流如泉也)
(故周有泉府之官及景王乃鑄大錢布者言貨流布故/周禮有二夫之布食貨志貨布首長八分足支八分刀)
(者錢也食貨志有契刀錯刀形如刀長二寸直五千以/其形如刀故曰刀以其利於人也又古者貨貝寳龜食)
(貨志有十朋五貝皆用為貨其各有多少元龜/直十貝故直二千一百六十已下各有差也)
　
　
　
　史記索隠卷九
