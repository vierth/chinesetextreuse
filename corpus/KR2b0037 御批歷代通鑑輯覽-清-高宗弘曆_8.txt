
御批歴代通鑑輯覽卷七
周
景王
(戊/辰)十有二年使詹伯(詹桓伯/周大夫)如晉晉使趙成(趙武之子/謚景子)
來致閻田(氏族畧唐叔虞之後晉成公子懿食采于/閻春秋彚纂注閻屬晉與甘相近之邑)
　甘人(甘大/夫襄)與晉閻嘉(閻大/夫)爭閻田晉梁丙張趯率陰
　戎(即陸/渾戎)伐潁(今河南府登封縣有/陽城廢縣周潁邑)王使詹伯辭于晉
　曰我自夏以后稷魏駘(即邰/)芮岐畢吾西土也及武
　王克商蒲姑商奄吾東土也巴濮楚鄧吾南土也肅
　慎燕(以上諸國/注俱見前)亳(春秋釋例亳/小國與燕近)吾北土也吾何邇封
　之有文武成康之建母弟以蕃屏周亦其廢墜是為
　豈如弁髦(弁冠也童子/垂髦始冠)而因以敝之(謂既冠而三加/成禮則棄其始)
　(冠/)我在伯父猶衣服之有冠冕水木之有本源民人
　之有謀主也伯父若裂冠毁冕拔本塞源專棄謀主
　雖戎狄其何有余一人羊舌肸謂韓起曰文之霸也
　翼戴天子而加之以共自文以來世有衰徳而暴滅
　宗周以宣示其侈諸侯之貳不亦宜乎且王辭直子
　其圗之起乃使趙成如京師致閻田反潁俘王亦使賓
　滑(周大/夫)執甘大夫襄以說于晉晉人禮而歸之
(己/巳)十有三年齊欒施(子雅之子子欒/之孫以字為氏)髙彊(子尾之子子/高之孫亦以)
(字為/氏)奔魯
　齊欒高氏多怨彊于陳鮑氏而惡之有告陳無宇曰
　子旗(欒施/字)子良(髙彊/字)將攻陳鮑亦告鮑氏無宇授甲
　以如鮑氏鮑國(謚文子叔/牙元孫)亦授甲矣遂伐欒髙氏髙
　彊曰先得公陳鮑焉往遂伐虎門晏嬰端委立于虎
　門之外四族召之無所往齊侯召之而後入齊侯使
　王黒(齊大/夫)以靈姑銔(齊侯/旗名)率戰于稷(齊有/稷門)欒髙敗又
　敗諸荘(城内/之里)國人追之又敗諸鹿門(齊東/南門)欒施髙彊
　奔魯陳鮑分其室晏嬰謂無宇必致諸公譲徳之主
　也義利之本也藴利生孽姑使無藴乎無宇盡致諸
　齊侯而請老于莒(齊邑本取于/莒故亦曰莒)初晏嬰如晉羊舌肸
　問曰齊其何如嬰曰齊其為陳氏矣齊舊四量豆區
　釡鍾四升為豆各自其四以登于釡(四豆為區區斗/六升四區為釡)
　(釡六斗四/升登成也)釡十則鍾(六斛/四斗)陳氏三量皆登一焉(豆區/釡各)
　(加舊量/之一)鍾乃大矣(陳氏亦以十釡為鍾/三量既加則鍾自大)以家量貸而
　以公量收之(貸厚而/收薄)國之諸市踊(則足/者屨)貴屨賤民人
　疾痛而或燠休之欲無獲民将焉辟之至是無宇于
　公子公孫之無禄者私分之邑國之貧約者私與之
　粟由是益得齊衆心穆孟姬(景公/母)為之請髙唐(故城/在今)
　(山東濟南府/禹城縣西南)陳氏始大
(庚/午)十有四年楚子虔誘蔡侯般殺之于申楚師滅蔡執
蔡世子有以歸用之
　楚子在申召蔡侯蔡侯將往蔡大夫曰楚貪而無信
　惟蔡于憾今幣重而言甘誘我也不如無往蔡侯不
　可楚子伏甲而饗蔡侯于申醉而殺之(刑其士/七十人)公子
　棄疾帥師圍蔡(晉韓起問于叔向曰楚其克乎對曰/克哉蔡侯獲罪于其君天將假手于)
　(楚以斃之何故不克然肸聞之不信以幸不可再也/楚討于陳曰將定而國陳人聽命而遂縣之今又誘)
　(蔡而殺其君以圍其國/雖幸而克必受其咎)于是晉㑹諸侯之大夫于厥
　憖(左傳注/地闕)以謀救蔡王使單子㑹之晉人請蔡子楚
　楚弗許遂滅蔡用𨼆太子于岡山(左傳/注闕)申無宇曰不
　祥五牲(牛羊豕/犬雞)不相為用况用諸侯乎王必悔之楚
　子城陳蔡不羹(有二其一在河南許州襄城縣是為/西不羹其一在南陽府舞陽縣是為)
　(東不/羹)使棄疾為蔡公問申無宇曰棄疾在蔡何如對
　曰臣聞親不在外覊不在内今棄疾在外鄭丹(即鄭/子革)
　(以子孔之難奔楚/事在靈王十八年)在内君其少戒楚子曰國有大城
　何如對曰鄭京櫟實殺曼伯(左傳注檀伯也櫟大夫/厲公殺之得櫟又并京)
　宋蕭亳實殺子㳺齊渠邱(即雍/廩)實殺無知衛蒲戚實
　出獻公(事俱/見前)由是觀之則害于國末大必折尾大不
　掉君所知也(後楚平即位蔡/遂復事具後)
(辛/未)十有五年原伯絞奔郊(周之/郊)甘人弑甘公過
　原伯絞虐原輿人(衆人/也)逐絞立公子跪尋(絞之/弟)絞奔
　郊甘公過(即悼/公)欲去成景之族(廿成公景/公之後)成景之族
　遂殺甘公而立成公之孫鰌(是為/平公)
魯公子憖奔齊
　季孫意如(悼子紇之/子謚平子)不禮于南蒯(季氏邑宰/南遺之子)蒯謂公
　子憖(字子/仲)曰吾出季氏而歸其室于公子更(代也/)其
　位我以費為公臣憖許之告魯侯遂從魯侯如晉(晉/平)
　(公卒子夷立是為昭公魯侯如晉朝/嗣君晉辭之至河乃復憖遂如晉)南蒯懼不克以
　費(季氏邑今山東沂州府/費縣有故城在縣西北)叛如齊憖還及郊聞費叛
　遂奔齊初南蒯將適費飲鄉人酒鄉人或歌之曰我
　有圃生之把乎從我者子乎去我者鄙乎倍其鄰者
　耻乎已乎已乎非吾黨之士乎後二年費人叛南蒯
　南蒯奔齊侍飲于齊侯齊侯曰叛夫對曰臣欲張公
　室子韓晳(齊大/夫)曰家臣欲張公室罪莫大焉齊侯歸
　費于魯使鮑國致之
(壬/申)十有六年楚公子比自晉歸于楚弑其君䖍于乾谿
(在今江南潁/州府亳州)公子棄疾殺(公羊/作弑)公子比
　楚師伐徐以懼呉楚子次于乾谿為之援時蔡公棄
　疾主方城之外有觀從者(觀起子楚共轘觀起從奔/蔡事在靈王二十一年)
　在蔡事朝呉(故蔡大夫/聲子之子)㑹薳氏之族(楚子殺薳掩而/取其室  掩蒍)
　(賈曽/孫)及薳居(掩之族楚/子奪其田)許圍(許大夫遷/許而質之)蔡洧(洧仕楚/楚滅蔡)
　(其父/死焉)蔓成然(字子旗鬬韋龜/子楚子奪其邑)為楚子所不禮因羣喪
　職之族啟越大夫常夀過(申之㑹常壽過戮焉殺正/義曰徇之于軍而不  故)
　(猶在/楚)作亂從乃召公子比(即子于/前奔晉)公子黒肱(即子晳/時在鄭)襲
　蔡見蔡公脅而盟之蔓成然故事蔡公蔡朝呉亦欲
　復蔡于是公子比公子黒肱公子棄疾蔓成然蔡朝
　呉帥陳蔡不羹許葉之師入楚殺大子禄及公子罷
　敵比為王黒肱為令尹棄疾為司馬使觀從從師于
　乾谿令曰先至者復其田里師潰而歸楚子聞二子
　死自投于車下既而曰余殺人子多矣能無及乎遂
　㳂夏(左傳注/漢別名)將欲入鄢(即鄢郢今襄陽/府宜城縣是)芋尹申無宇
　之子亥求得之(史記靈王獨徬徨山中野人/莫敢入不食三日飢不能起)以歸尋
　縊于申亥氏觀從謂比曰不殺棄疾雖得國猶受禍
　比曰余不忍也從曰人將忍子吾不忍俟乃行國毎
　夜駭(時不知楚靈/死畏其復來)曰王入矣乙夘夜棄疾使周走而
　呼曰王至矣國人大驚使蔓成然走告比及黒肱曰
　王至矣君早自圗可以無辱又有呼而走至者二子
　皆自殺棄疾即位名曰熊居(是為楚平左傳楚共王/有寵子五人無適立乃)
　(以璧見于羣望曰請神擇于此五人者使主社稷當/璧而拜者神所立也既與巴姬宻埋璧于大室之庭)
　(使五人齋而入拜康王跨之靈王肘加焉子/干子晳皆逺之平王弱抱而入再拜皆壓紐)葬比于
　訾(楚地在今汝/寜府信陽州)曰訾敖殺囚衣之王服而流諸漢以
　靖國人使蔓成然為令尹初楚靈卜曰余尚得天下
　不吉投龜詬天而呼曰是區區者而不余畀余必自
　取之民患其無厭故從亂如歸是冬吳因楚亂遂滅
　州來
劉子(獻公/摯)晉侯齊侯宋公魯侯衛侯鄭伯(簡公子/定公寜)曹伯
莒子邾子滕子薛伯把伯小邾子㑹于平邱(今河南開/封府陳留)
(縣北有平/邱故城)同盟魯侯不與盟
　晉成虒祁(晉平公築虒祁之宫鄭伯及魯叔弓如晉/賀事在王十一年  虒祁宫故址在今山)
　(西絳州南魯叔弓/諡敬子叔肸曽孫)諸侯朝而歸者皆有貳心羊舌肸
　曰諸侯不可以不示威乃並徴㑹遂合諸侯于平邱
　晉人將尋盟齊人不可晉侯使羊舌肸告劉子劉子
　曰盟以底信君茍有信諸侯不貳何患焉告之以文
　辭董之以武師雖齊不許君庸多矣天子之老請帥
　王賦元戎十乘以先啟行遲速惟命羊舌肸告于齊
　齊人聽命肸曰諸侯有間矣不可以不示衆乃治兵
　建而不斾既而斾之諸侯畏之同盟鄭公孫僑爭承
　(貢賦/之次)曰昔天子班貢輕重以列列尊貢重周之制也
　鄭伯男也(鄭爵列/伯子男)而使從公侯之貢懼弗給也自日
　中以爭至于昏晉人許之是㑹晉以邾莒之愬(魯季/孫伐)
　(莒取郠用人于亳/社事在王十二年)辭魯侯故魯侯不與盟晉執季孫
　意如以歸子服湫從(即子服/惠伯)湫私于荀呉曰魯兄弟
　也若為夷棄之使事齊楚其何瘳于晉子其圗之呉
　以告韓起且曰楚滅陳蔡不能救而為夷執親將焉
　用之乃歸季孫
蔡侯廬(隱太子之子/是為平公)歸于蔡陳侯吳(悼太子之子/是為惠公)歸于
陳
　楚子既以詐自立恐國人及諸侯叛之乃復陳蔡之
　地而立其後歸鄭之侵地施惠百姓存恤國中
(甲/戌)十有八年呉子夷末(公羊作夷昧/史記作餘昧)卒
　夷末之初立使屈狐庸(申公巫臣子/留呉為行人)聘于晉趙文子
　(趙武/)問曰延州來季子(季札封延陵故曰延陵季子/今常州府武進縣也後吳滅)
　(州來復以封札故又曰延州来狐庸聘晉吳/尚未滅州来曰延州来者後人追記之辭)其果立
　乎對曰不立今嗣君甚徳而度有呉國者必此君之
　子孫季子守節者也雖有國不立至是夷末卒欲授
　季札季札讓逃去呉人曰先王(時呉亦/僭號)有命兄卒弟
　代必致季子季子今逃位則王夷末後立今卒其子
　當代乃立夷末之子僚
夏六月丁巳朔日有食之
晉荀呉帥師伐鮮虞(白狄别種今直隸正定府新樂/縣有新市故城春秋鮮虞國)
　初荀呉假道于鮮虞遂入昔陽(今正定府藁城/縣有昔陽城)滅肥
　(今藳城縣西南有/肥累城春秋肥國)以肥子緜臯歸(事在王/十五年)至是荀呉
　復以師伐鮮虞圍鼓(今正定府晉州春秋/鼔國州西有鼔聚)鼔人或請
　以城叛呉弗許使鼔人殺叛人而繕守備圍鼓三月
　鼓人或請降使其民見曰猶有食色姑修而城鼓人
　告食竭力盡而後取之克鼓而反不戮一人以鼓子
　䳒(恱全/反)鞮歸(明年荀寅又滅陸渾/之戎以其貳于楚也)
(丙/子)二十年夏六月甲戌朔日有食之
郯子(今山東沂州府郯城縣春/秋郯子國少昊後嬴姓)朝于魯
　郯子朝魯魯侯與之宴叔孫婼(叔孫豹之/子謚昭子)問曰少皥
　氏鳥名官何故也郯子曰吾祖也昔者黄帝氏以雲
　紀炎帝氏以火紀太皥氏以龍紀(俱見/前)我髙祖少皥
　摯之立也鳳鳥適至故紀于鳥為鳥師而鳥名(鳯鳥/各氏)
　(已見/前)自顓頊以來不能紀逺乃紀于近為民師而命
　以民事孔子聞之見于郯子而學之既而告人曰吾
　聞之天子失官學在四夷猶信
楚人及呉戰于長岸(今江南太平府當塗縣有天門山/在縣西南寰宇記楚獲吳餘皇于)
(此與和州梁山相對時/人呼為東梁山西梁山)
　呉伐楚陽匄(楚穆曾孫/字子瑕)為令尹卜戰不吉公子魴(司/馬)
　(子/魚)曰我得上流何故不吉請改卜之吉戰于長岸魴以
　其屬先死楚師繼之大敗呉師獲其乗舟餘皇(呉舟/名)
　使隨人與後至者守之環而塹之及泉呉公子光(諸/樊)
　(子即/闔閭)使長鬛者三人潛伏于舟側曰我呼餘皇則對
　師夜從之三呼皆迭對楚人從而殺之楚師亂呉人
　大敗之取餘皇以歸
(丁/丑)二十有一年宋衛陳鄭災
　二十年之冬有星孛于大辰(爾雅大辰/房心尾也)西及漢(左傳/注夏)
　(之八月辰星見在天漢西今/孛星出辰西光芒東及天漢)魯申須(魯大/夫)曰彗以除
　舊布新今除于火(大辰為大/火之次)火出(火尚伏當/須火出)必布焉
　諸侯其有火災乎梓慎(亦魯/大夫)曰若火作當在宋衛陳
　鄭(宋大辰之虚陳太皥之虚鄭祝融之虚皆火房也/衛顓頊之虚星為大水水火之牡也  火房火之)
　(舍衛星營室營室水也牡/雄也水畏火故丁為壬妃)至是夏五月火(即心/星)始昏
　見越七日壬午宋衛陳鄭皆火(鄭子産使徙大龜徙/主祏于周廟使府人)
　(庫人各儆其事司馬司冦列居火道行火所焮城下/之人伍列登城明日書焚室而寛其征與之材三日)
　(哭國不市使行人告于諸侯/宋衛皆如是惟陳不救火)初鄭禆竈(鄭大/夫)言于公
　孫僑曰宋衛陳鄭將同日火若我用瓘斚玉瓚(欲以/禳火)
　鄭必不火僑弗與既火竈曰不用吾言鄭又將火鄭
　人請用之僑不可曰天道逺人道邇竈安知天道是
　亦多言矣豈不或信(謂多言者/或時有中)遂不與亦不復火(明/年)
　(鄭大水龍鬬于時門之外洧淵國又請為禜焉子産于/弗許曰我鬬龍不我覿也龍鬬我獨何覿焉我無求)
　(龍龍亦無求于我乃止故時門鄭南城門洧/淵水經注洧水逕新鄭  城又東為洧淵水)
鑄大錢(韋昭國語注大錢者大于舊其/賈重唐尚書云大錢重十二銖)
　王將鑄大錢單子(穆公名旗單/靖公之曽孫)曰不可古者天災降
　戾于是量資幣權輕重以振救民民患輕則為之作
　重幣以行之于是乎有母權子而行(重曰母/輕曰子)民皆得
　焉若不堪重則多作輕而行之亦不廢重于是乎有
　子權母而行小大利之今王廢輕而作重民失其資
　能無匱乎若匱王用將有所乏乏則將厚取于民民
　不給將有逺志是離民也王其圗之弗聽
(戊/寅)二十有二年許世子止弑其君買(悼公/)
　許男瘧飲太子止之藥卒止曰我與夫殺者不立乎
　其位以與其弟虺哭泣歠飦粥嗌不容粒未踰年而
　死
　(胡氏安國曰君有疾飲藥臣先嘗之父有疾飲藥子/先嘗之蓋言慎也止不擇醫而輕用其藥藥不先甞)
　(而悮進于君是有忽君父之心而不慎矣此簒/弑之萌堅氷之漸加之以大惡而不得辭也)
(己/夘)二十有三年孔子至京師既而反魯
　孔子將適京師南宫适言于魯侯魯侯與之乗車两
　馬俾适俱往孔子既至問禮于老子(史記老子姓李/氏名耳字伯陽)
　(謚聃周守蔵室之史也孔子將問禮于老子老子曰/君子得其時則駕不得其時則蓬累而行吾聞之良)
　(賈深藏若虚君子盛徳容貌若愚孔/子去謂弟子曰吾見老子其猶龍乎)問樂于萇𢎞(周/大)
　(夫樂記賔牟賈侍坐于孔子言及/樂孔子曰我所聞于萇𢎞亦如是)歴郊社之所考明
　堂之則(家語孔子觀于明堂覩四門墉有堯舜與桀/紂之象孔子曰明鏡可以察形往古者所以)
　(知今人主不務襲迹于其所以安存而急急于/所以危亡是無異于却走而欲求及前人也)察廟
　朝之度(家語孔子入后稷之廟廟堂右階之前有金/人焉三緘其口而銘其背曰古之慎言人也)
　(孔子顧謂弟子曰行身/如此豈以口過患哉)于是反乎魯弟子稍益進焉
楚世子建奔宋楚殺其傅伍奢(伍舉/子)及子尚伍員(亦曰/伍胥)
奔吳
　楚子生太子建使伍奢為之師費無極為少師建聘
　于秦無極與逆勸王取之請大城城父(楚邑漠為父/城縣故邑在)
　(今河南汝州寳豐縣考楚城父/有二一以遷許具見後一即此)而寘太子焉(無極曰/太子通)
　(北方王收南方是得/天下也王悅從之)故建居城父無極譖建于楚子
　曰建與伍奢將以方城之外叛齊晉輔之其事集矣
　楚子信之執伍奢使城父司馬奮揚殺太子未至而
　使遣之(知太子寃/故遣令去)太子奔宋無極曰奢之子材若在
　吳必憂楚國盍以免其父召之楚子使召之曰来吾
　免爾父棠君尚(尚為棠邑大夫棠今/江南江寜府六合縣)謂其弟員曰吾
　知不逮我能死爾能報爾其勉之伍尚歸奢聞員不
　来曰楚君大夫其旰食乎楚人皆殺之員如呉言伐
　楚之利于吳子公子光曰是宗為戮而欲反其讎不
　可從也員曰彼將有他志(知其欲/弑僚)余姑為之求士而
　鄙以待之乃見鱄設諸(史記作專/諸堂邑人)焉而耕于鄙
盗殺衛侯之兄縶(衛靈公同母兄以/足疾不立事見前)
　衛公孟縶狎齊豹(衛大夫/齊惡子)奪之司冦與鄄(衛邑注/見前)有
　役則反之無則取之故齊豹作亂衛侯在平夀(衛下/邑)
　縶有事于蓋獲(衛郭/門)之門外齊子氏帷于門外而伏
　甲焉縶出齊氏擊殺之衛侯聞亂遂如死鳥(衛郭門/外地)
　北宫氏之宰(北宫喜先與齊豹同謀及是豹使人召/喜其宰不知殺之  喜佗之子謚貞子)
　攻齊氏滅之衛侯遂入初齊豹見宗魯于縶為骖乗
　將作亂謂之曰勿與乗吾將殺之對曰吾由子事公
　孟子行事乎吾將死之以周(猶終/竟也)事子而歸死于公
　孟及難作宗魯死焉孔子弟子琴牢(衛人字子開一/字張故亦曰琴)
　(張/)聞之將往弔孔子曰齊豹之盗而孟縶之賊(言齊/豹所)
　(以為盗孟縶所以/見賊皆由宗魯)女何弔焉君子不食姦不受亂不
　為利疚于囬不以囬待人不蓋不義不犯非禮
齊侯與其大夫晏嬰適魯問禮
　齊侯獵魯郊因入魯與晏嬰俱問魯禮舍于公館迎
　孔子至與語(齊侯曰秦穆公國小處僻其霸何也孔/子對曰秦國雖小其志大處雖僻其政)
　(中首㧞五羖爵之大夫與語三日/授之以政雖王可也其霸小矣)齊侯說
鄭大夫公孫僑卒
　公孫僑有疾謂㳺吉(即子太叔/公孫蠆子)曰我死子必為政惟
　有徳者能以寛服民其次莫如猛夫火烈民望而畏
　之故鮮死焉水懦弱民狎而翫之則多死焉故寛難
　疾數月而卒孔子聞之出涕曰古之遺愛也
(庚/辰)二十有四年鑄無射(左傳注無射鐘名其聲于律/中無射之管故以律名鐘)
　王將鑄無射而為之大林(韋昭國語註大林無射之之/覆也作無射而以大林覆)
　(其律中/林鍾也)單子(穆公/旗)曰不可先王之制鐘也大不過鈞
　(鈞所以鈞音之法以木長/七尺有弦繫之以為鈞法)重不過石(百二十/斤為石)今作鐘
　不度(不中鈞/石之數)無益于樂而鮮民財將焉用之王弗聽
　問之伶州鳩(伶司樂官/州鳩名也)對曰臣聞政象樂樂從和(八/音)
　(克/諧)和從平(細大/不踰)故曰樂政今細抑大陵不容于耳(細/無)
　(射大林鍾大聲陵/之細聲抑而不聞)非和也聽聲越(言迃/也)逺(無射之聲/為大林所)
　(陵聽之㣲/細迃逺)非平也妨正匱財聲不和平非宗官(宗伯/樂官)
　(屬/焉)之所司也亦不聽
秋七月壬午朔日有食之
(辛/巳)二十有五年宋華亥(華合比弟王九年合/比奔衛亥代為右師)向寧(向戌/子)
華定(華椒/孫)奔楚
　宋公(平公子/元公佐)惡華向(華氏/向氏)華定華亥與向寜謀曰亡
　愈于死先諸華亥乃誘羣公子而殺之(公子寅公子/御戎公子朱)
　(公子固公孫/援公孫丁)遂刼宋公取太子(即景/公欒)及公母弟(公子/辰及)
　(地/)以為質宋公亦質華向之子(亥子無慼寕/子羅定子啟)與華氏
　盟(時公子城與華氏/戰不勝遂奔晉)既而宋公殺華向之質而攻之
　(向寕將殺太子華亥曰千君而出又殺其/子其誰納我使華牼歸太子及二公子)華亥向寜
　華定奔陳(事在王二/十三年)先是宋公將攻華氏請于華費
　遂(華氏之族時/為大司馬)費遂曰敢不聽命及華向奔費遂子
　貙為少司馬多僚為御士多僚惡貙譖諸宋公宋公
　將逐貙貙家臣張匄殺多僚刼費遂而召亡人華亥
　向寜華定自陳入于宋以南里(宋里/名)叛華登(費遂之/子先奔)
　(在/呉)以呉師救之齊烏枝鳴(齊大夫/方戍宋)及宋厨人濮(厨邑/大夫)
　(名/濮)敗呉師于鴻口(左傳注梁國睢陽縣有鴻口亭/  睢陽今河南歸徳府啇邱縣)遂
　敗華氏(齊烏枝鳴請皆用劍從之華氏北復即之厨/人濮以裳裏首而荷以走曰得華登矣遂敗)
　(之新/里)于是公子城以晉師至曹翰胡(曹大/夫)㑹晉荀呉
　齊苑何忌(齊大/夫)衛公子朝與華氏戰大敗之圍諸南
　里華登如楚乞師(事在王二/十四年)至是楚薳越以師逆華
　氏且告于宋諸侯之戍請出華氏以為楚功宋人從
　之華亥向寕華定華貙華登俱出奔楚
王崩王室亂
　王穆后生太子夀先卒(在王十/五年)次子猛及母弟匄無
　寵庶子朝有寵于王王欲立之未果(王殺下門子子/猛傅也時子朝)
　(之傅賓起適郊見雄雞自斷其尾問之侍者曰憚其/犧也遽歸告王曰雞憚其犧信畜矣人犠實難已犠)
　(何害王弗應犧人犧喻子猛難去聲言寵異他人易/致禍難也已  喻子朝言寵異在已自無患害也)
　至是王田北山(即北邙山亦曰郟山在/河南府洛陽縣東北)有心疾崩于
　榮錡氏(河南府鞏縣有榮/錡澗周榮公食邑)劉子(時劉獻公摯卒單穆/公立其庶子劉蚠亦)
　(曰劉卷是/為文公)單子(穆公/旗)奉王子猛(攻賔起殺之盟/羣王子于單氏)葬景
　王王子朝因舊官百工之喪職者與靈景之族(靈王/景王)
　(之子/孫)作亂逐劉子劉子奔揚(春秋彚纂注揚周邑/即揚拒泉臯之揚)單
　子逆王猛于莊宫(莊王/之廟)以歸王子還(子朝/之黨)夜取王猛
　以如莊宫單子出奔于平畤(左傳注/周地)羣王子追之單
　子殺王子還及姑發弱鬷延定稠(八子皆靈景之/族因戰而殺之)子
　朝奔京劉子單子欲告急于晉以王猛居于皇(今河/南府)
　(鞏縣西有皇/亭即皇也)晉籍談荀躒(荀盈之子/謚文子)帥九州之戎(即/陸)
　(渾戎州鄉屬/也五州為鄉)及焦瑕温原之師納王猛于王城
王子猛卒(左傳註未即/位故不言崩)母弟匄立(是為/敬王)
　王猛雖立未及即位故不成喪(後追謚/為悼王)
冬十二月癸夘朔日有食之
敬王
(壬/午)元年王居狄泉(註見/前)尹氏立王子朝地震
　王子朝入于尹尹圉(即尹/文公)誘劉佗(劉子/族)殺之召伯奐
　南宫極以成周人戍尹單子劉子樊齊以王如劉王
　子朝入于王城是秋地震南宫極震(為屋所/壓而死)萇𢎞私
　謂劉子曰周之亡也其三川震(事見/前)今西王(王子朝/在王城)
　(故曰/西王)之大臣亦震天棄之矣東王(王居狄泉在王/城東故曰東王)必
　大克
(癸/未)二年王在狄泉
　晉侯使士彌牟(文伯匄之/子諡景伯)涖問王室之故彌牟立于
　乾祭(王城/北門)而問于介(大也/)衆晉人乃辭王子朝不納
　其使(衆言子/朝曲故)徴㑹諸侯期以明年(明年晉趙鞅宋樂/大心魯叔詣衛北)
　(宫喜鄭㳺吉曹人邾人滕人薛人小邾人㑹于黄父/謀王室也趙鞅令諸侯之大夫輸王粟具戍人曰明)
　(年將納王魯趙鞅武之孫謚簡子樂大心/樂喜族孫  叔詣叔弓之孫黄父注見前)
夏五月乙未朔日有食之
呉滅巢
　先是呉伐州来(吳縣州来楚/復取而城之)楚薳越以諸侯之師救
　之呉用公子光謀(光請分師先犯胡沈與陳必先奔/諸侯之師摇楚必大奔呉子從之)
　敗頓胡沈蔡陳許之師于雞父(今江南鳯陽府夀州/有雞備亭即春秋雞)
　(父/)至是楚子為舟師以略呉疆及圉陽(左傳注/楚地)而還
　呉人踵楚邊人不備遂滅巢及鍾離沈尹戍(楚公子/貞封于)
　(沈其後以邑為氏今陳州府沈縣/有沈城是其地也非沈國之沈)曰王一動而亡二
　姓之帥幾如是而不及郢
(甲/申)三年魯侯攻其大夫季孫意如不克出奔齊
　魯侯欲去季氏(季孫意如以季姒之譖殺申夜姑季/公若為之請不得因謀于公子務人)
　(欲去季氏務人使其弟告公曰季姒意如庶叔公鳥/妻申夜姑公鳥家臣公若亦  公亥公鳥弟公子務)
　(人即公為/昭公子)以告臧孫(臧昭伯名賜/臧為之子)臧孫以難(先是賜/之從弟)
　(㑹為讒于臧氏而逃于季氏/臧氏執旃季氏怒拘臧氏老)告郈孫(郈昭伯名惡/惠公之後)郈
　孫以可勸(先是季郈之雞鬬季氏介其雞郈氏為之/金距季孫怒益宫于郈氏且讓之故郈孫)
　(怨意/如)告子家覊(公子遂之子歸父别為子/家氏覊謚懿伯公羊作駒)覊曰讒人
　以君徼幸事若不克君受其名不可為也(公羊傳昭/公將殺季)
　(氏告子家駒駒曰牛馬維婁委已者也而柔焉季氏/得民衆乆矣君無多辱焉  維婁繋馬曰維繫牛曰)
　(婁委食也言牛馬之/于食已者則柔順之)魯侯不從遂伐季氏殺季堅(意/如)
　(弟亦曰/公之)于門意如請待于沂上(此魯沂水源出尼山/逕曲阜縣入于泗今)
　(曰西/沂河)以察罪弗許請囚于費弗許請以五乗亡弗許
　子家覊曰許之日入慝作弗可知也弗聽叔孫氏之
　司馬鬷戾以其衆救季氏孟氏從之殺郈孫伐公徒
　魯侯與臧孫賜如墓謀遂奔齊(臧孫賜子/家覊從)齊侯唁于
　野井(今山東濟南府齊/河縣有野井亭)取鄆(魯有二鄆此為西鄆在/曹州府鄆城縣其東鄆)
　(在沂州府沂/水縣與莒近)以居之先是有鸜鵒巢于魯師已(魯大/夫)
　曰吾聞文武之世童謡有曰鸜之鵒之公出辱之鸜
　鵒之羽公在外野往饋之馬鸜鵒跦跦公在乾侯徴
　褰與襦鸜鵒之巢逺哉遥遥裯父喪勞宋父以驕鸜
　鵒鸜鵒往歌来哭童謡如是其將及乎未幾魯侯遂
　出(時叔孫婼在闞及歸謂季孫曰人誰不死子以逐/君成名子孫不忘不亦傷乎季孫曰茍使意如得)
　(改事君所謂生死而肉骨也叔孫從公于齊與公言/于幄内曰將安衆而納公公使歸季孫有異志叔孫)
　(齊于其寢使祝宗祈死遂卒縣叔孫婼謚昭子豹之/庶子闞魯地今兖州府汶上  南旺湖中有闞亭)
(孔/孑)子適齊
　孔子以魯亂適齊(史記為高昭子家臣通乎景/公  高昭子名張偃之子)齊侯
　問政于孔子說欲封以尼谿之田晏嬰不可齊侯惑
　之孔子遂行反乎魯
(乙/酉)四年王入于成周尹氏召氏(左傳注召伯當言召氏/疏曰召氏族出奔召伯)
(身不/奔也)毛伯以王子朝奔楚
　先是(王三/年)尹氏渉于鞏(由鞏/渉洛)焚東訾(今河南府鞏縣/有東訾聚俗呼)
　(訾/店)及是單子如晉告急晉知躒(即荀/躒)趙鞅帥師納王
　使女寛(晉大/夫)守闕塞(即伊闕亦曰龍門山/在河南府洛陽縣南)王師起于
　滑(今河南府偃師縣有緱氏故城/本滑國秦滅之周鄭分有其地)次于尸(今偃師縣/有尸鄉)
　晉師克鞏召伯盈(奐之子/諡簡公)逐王子朝朝及召氏之族
　毛伯得尹氏固南宫嚚(極之/子)奉周之典籍以奔楚召
　伯逆王于尸及劉子單子盟王入于成周(即周下都/在王城之)
　(東敬王徙都于此/今洛陽故城是也)晉師使成公般(晉大/夫)戍之而還(七/年)
　(尹氏固自楚歸京師京師殺之并殺召伯盈及/原伯魯之子十五年楚亂王人殺王子朝于楚)
(丙/戌)五年呉弑其君僚
　吳子因楚喪(楚平卒子壬/立是為楚昭)使公子掩餘燭庸(皆僚/母弟)伐
　之復使季札聘于上國以觀諸侯公子光告鱄設諸
　曰我王嗣也吾欲求之事若克季子雖至不我廢也
　鱄設諸曰王可弑也光乃伏甲于堀室而享呉子光
　偽足疾入于堀室鱄設諸寘劍于魚中以進遂弑呉
　子(鱄設諸鈹交/于胷而死)光遂自立(是為闔閭以鱄/設諸子為卿)季札至曰
　茍先君無廢祀民人無廢主社稷有奉國家無傾乃
　吾君也吾誰敢怨復命哭墓復位而待(掩餘奔徐燭/庸奔鍾吾)
晉士鞅宋樂祁犂(樂喜孫/字子梁)衛北宫喜曹人邾人滕人㑹
于扈
　諸侯之大夫㑹于扈令戍成周且謀納魯侯晉士鞅
　取貨于季孫而為之辭魯侯遂不得復(先是齊侯將/納魯侯季氏)
　(家臣申豐以錦賂梁邱/據據言于齊侯乃止)是冬晉籍談致諸侯之戍于
　成周
楚殺費無極
　初無極以讒去蔡朝吳(朝呉在蔡無極欲去之謂蔡/人曰王惟信呉故處之蔡二)
　(三子莫之如也而在其上弗圗必及于難蔡人逐朝/呉楚子怒無極曰呉在蔡蔡必速飛去呉所以翦其)
　(翼也事在景/王十八年)出蔡侯朱(即平公無極取貨于平公之/弟東國謂蔡人曰楚王將立)
　(東國若不先從王欲楚必圍蔡蔡人懼出朱/而立東國是為悼公事在景王二十八年)逐太子
　建殺連尹奢(即伍奢事/俱在前)國人惡之既又與鄢將師比
　譖郤宛(字子/惡)于令尹囊瓦(公子囊子/字子常)殺之(無極謂令/尹曰子惡)
　(欲飲子酒又謂子惡令尹欲飲酒于子子惡五曰我/賤人無以酬之無極曰令尹好甲兵取五甲  兵寘)
　(諸門令尹必觀從以酬之及饗日無極謂令尹曰吾/幾禍子甲在門矣令尹使視郤氏則有甲焉召鄢將)
　(師而告之遂攻郤氏爇之/盡滅其族黨事在王四年)國人莫不謗令尹沈尹戌言于
　囊瓦曰無極殺不辜以興大謗幾及子矣呉新有君
　疆埸曰駭國若有大事子其危哉囊瓦乃殺無極與
　鄢將師盡滅其族以說于國
(丁/亥)六年晉殺其公族祁盈(奚之孫/午之子)及楊食我(字伯石羊/舌肸子肸)
(食邑子楊/為楊氏)
　晉祁勝與鄔臧(勝與臧皆/祁氏家臣)通室(易其/妻)祁盈執之勝賂
　荀躒躒言于晉侯晉侯執祁盈盈之臣殺勝與臧晉
　遂殺祁盈及楊食我食我盈之黨也于是滅祁氏羊
　舌氏分其田以為縣(祁氏之田七縣羊舌氏之田三/縣祁氏晉獻侯之後羊舌氏靖)
　(侯之後既滅晉/之公族殆盡)
(己/丑)八年呉滅徐徐子章羽(左傳公羊/俱作禹)奔楚
　呉子伐徐防山以水之(壅山之/水以灌)于是滅徐徐子斷其
　髪携其夫人以逆呉子呉子唁而送之遂奔楚呉子
　問于伍員曰初而言伐楚余知其可而恐其使余往
　也又惡人之有余之功也今余將自有之伐楚何如
　對曰楚執政衆而乖莫適任患若為三師以肄(猶勞/也)
　焉一師至彼必皆出彼出則歸彼歸則出楚必道敝
　亟肄以罷之多方以誤之既罷而後以三軍繼之必
　大克之闔閭從之楚于是始病
(庚/寅)九年魯季孫意如㑹晉荀躒于適歴(左傳注/晉地)
　先是魯侯如晉(事在王/六年)次于乾侯(今直𨽻廣平府成/安縣有斥邱故城)
　(春秋晉/乾侯邑)既而歸鄆(在王/七年)至是復在乾侯晉侯(時晉頃/公卒子)
　(午立是/為定公)將以師納之范鞅請召季孫而使私焉(鞅私/告季)
　(孫曰子必来/我受其無咎)于是意如遂㑹荀躒于適歴從荀躒如
　乾侯荀躒以晉侯之命唁魯侯且請入魯侯卒不肯
　見意如荀躒退謂意如曰君怒未怠子姑歸祭(謂其/歸攝)
　(君/事)
冬十有二月辛亥朔日有食之
(辛/夘)十年呉伐越
　呉始用師于越晉史黒(晉太史/蔡墨)曰不及四十年越其
　有呉乎越得嵗而呉伐之必受其凶(左傳注是年嵗/在星紀星紀呉)
　(越之分也嵗星所在其國多/福呉先用兵故反受其殃)
晉韓不信(韓起孫/謚簡子)齊髙張宋仲幾(仲氏宋公子成之後/幾江之孫為左師)
魯仲孫何忌衛世叔申(太叔/儀孫)鄭國㕘(公孫/僑子)曹人莒人薛
人把人小邾人城成周
　王使富辛與石張(俱王/大夫)如晉請城成周晉范鞅謂魏
　舒曰與其戍周不如城之于是晉魏舒韓不信来京
　師合諸侯之大夫于狄泉尋盟且令城成周己丑士
　彌牟營成周計丈數揣高卑度厚薄仞溝洫物土方
　議逺邇量事期計徒庸慮財用書餱糧以令役于諸
　侯屬役賦文書以授帥(左傳疏既號令下役之事以/告諸侯令諸國國各出若干)
　(之役各築若干之文故曰屬役賦/文書以授帥帥諸侯之大夫也)而效諸劉子韓不
　信臨之以為成命城三旬而畢乃歸諸侯之戍(是役/宋仲)
　(㡬不受功齊高張後晉/人執宋仲幾歸諸京師)
魯侯卒于乾侯季孫意如廢世子而立公子宋(昭公之/弟是為)
(定/公)
　魯侯出奔在外凡八年至是卒(卒于十/二月)明年叔孫不
　敢(婼之子/謚成子)逆昭公之喪于乾侯叔孫請見子家覊覊
　辭叔孫使告之曰若公子宋主社稷羣臣之願也凡
　從君出而可以入者惟子是聽子家氏禾有後季孫
　願與子從政對曰若立君則有卿大夫與守龜在覊
　弗敢知若從君者則貎而出者(以義從公與/季氏無怨)入可也
　冦而出者(與季氏/為冦)行可也若覊也則君(謂昭/公)知其出
　未知其入覊將逃也喪及壊隤(注見/前)公子宋先入從
　昭公者皆自壞隤反公子宋即位季孫葬昭公于墓
　道南孔子為司冦溝而合諸墓(魯羣公墓在闞昭道/公墓别葬先君墓)
　(之外孔子自昭公墓道為溝使與/先君墓合明臣無貶君之義也)
(癸/巳)十有二年盗殺鞏伯(簡公/)
　鞏伯棄其子弟而好用逺人鞏氏之羣子弟賊鞏伯
(乙/未)十有四年劉子晉侯宋公(元公子景/公頭曼)魯侯蔡侯(悼公/弟昭)
(公/申)衛侯陳子(陳惠公卒子懐公/桞立未葬書子)鄭伯(定公子/獻公蠆)許男(悼公/子斯)
曹伯(隱公/通)莒子邾子頓子胡子滕子薛伯把伯小邾子
齊國夏(國佐子/諡惠子)㑹于召陵侵楚
　初蔡侯如楚令尹囊瓦三年止之(蔡侯為两佩两裘/獻其一于楚子而)
　(自服其一令尹欲/之弗與故止之)及歸(時唐侯如楚有两肅爽馬令/尹欲之弗與亦三年止之唐)
　(人竊馬以獻乃歸唐侯蔡人/聞之因請獻佩蔡侯遂歸)遂如晉請伐楚于是劉
　子合諸侯于召陵謀伐楚晉荀寅(荀呉子/謚文子)求貨于蔡
　侯弗得言于范鞅曰國家方危諸侯方貳將以襲敵
　不亦難乎吾自方城以来(靈王十五年晉/敗楚侵方城)楚未可以
　得志祗取勤焉乃辭蔡侯(晉人假羽旄于鄭鄭人與/之明日或斾以㑹晉于是)
　(失諸/侯)盟于皋鼬(今河南許州臨潁縣有/城皋亭即鄭皋鼬邑)將長蔡于衛
　劉子以衛祝佗(衛大祝/子魚)言與范鞅謀之長衛侯是夏
　蔡滅沈(沈人不㑹于召陵/晉使蔡人滅之)秋劉子卷卒(謚曰/文公)
蔡侯以呉子及楚人戰于柏舉(名勝志麻城縣東北有柏/子山縣東有舉水柏舉之)
(名蓋合山水而得之今/麻城縣𨽻湖北黄州府)楚師敗績吳入郢
　自楚子即位無嵗不有呉師(伍員為呉行人伯州犂/之孫嚭為呉太宰同謀)
　(楚/)蔡侯因之質其子于呉以呉子及唐侯(今湖北徳/安府隨州)
　(有古唐城亦有/上唐郷故唐國)伐楚楚令尹囊瓦禦之陳于柏舉呉
　子之弟夫槩以其屬五千擊囊瓦之卒卒奔楚師亂
　呉師大敗之囊瓦奔鄭呉從楚師五戰及郢楚子取
　其妹季芊以出呉入郢(穀梁傳壊宗廟徙/陳器撻平王之墓)以班處宫
　(榖梁傳君居其君之寢而妻其君之妻大夫居其/大夫之寢而妻其大夫之妻蓋有欲妻君之母者)楚
　子濟江入于雲中(盗攻之奔鄖鄖公鬬辛之弟懐以/平王殺其父曼成然將弑楚子辛)
　(曰君討臣誰敢讐之必犯是余將殺汝陸縣/  雲中即雲夢澤在今湖北徳安府安)遂奔隨呉人
　從之謂隨人曰周之子孫在漢川者楚實盡之天誘
　其衷致罰于楚而君又竄之周室何罪隨人卜之不
　吉辭呉呉人乃退
(丙/申)十有五年春三月辛亥朔日有食之
於越入呉
　呉師在楚越遂入呉
楚申包胥(楚大夫姓公孫封/于申故號申包胥)以秦師救楚呉師敗還楚
子入于郢
　初伍員與申包胥友其亡也謂申包胥曰我必復楚
　國申包胥曰子能復之我必能興之及楚子在隨(史/記)
　(申包胥亡于山中使人謂伍子胥曰子之報讐其已我/甚乎吾聞之人衆者勝天天定亦能勝人子胥曰為)
　(謝申包胥吾日暮途逺/吾故倒行而逆施之)申包胥如秦乞師秦伯使辭
　焉曰子姑就館將圗而告對曰寡君越在草莾下臣
　何敢即安立依于庭墻而哭日夜不絶聲勺飲不入
　口七日秦伯(景公子/哀公)為之賦無衣(詩秦風篇杜預曰/取其修我戈矛與)
　(子同仇與子偕/作與子偕行)九頓首而坐秦師乃出于是申包胥
　以秦師至楚使楚人先與呉人戰而自稷(春秋彚纂/注稷楚地)
　(在今河南南陽/府桐柏縣境)㑹之呉師敗呉子乃歸(楚公子結滅/唐呉夫槩歸)
　(自立與闔閭戰而敗奔楚楚封為棠谿氏地/棠谿城在今汝寕府西平縣即古房子國)楚子入
　于郢賞申包胥申包胥曰吾為君非為身也君既定
　矣又何求遂逃賞(明年楚公子申為令尹遷郢于鄀/以定楚國  公子申即子西楚昭)
　(弟鄀亦作若漢書地理志南郡若楚昭王/自郢徙此今襄陽府宜城縣有若縣故城)
(丁/酉)十有六年鄭㳺速帥師滅許以許男斯歸(許白文叔/受封至斯)
(十八傳而為鄭滅後楚又/立元公成至戰國初復滅)
　初許畏鄭偪遷葉(許靈公畏鄭偪請遷于楚楚遷之于/葉今河南南陽府葉縣是也事在)
　(簡王/十年)後又遷夷(楚公子棄疾遷許于夷即城父今江/南潁州府亳州有城父故城即陳夷)
　(邑事在景/王十二年)遷白羽(楚以左尹勝言遷許于白羽即析/也今河南南陽府内鄉縣析縣故)
　(城是事在景/王二十一年)遷容城(在今業縣西事/在王十四年)几四遷皆依于
　楚至是楚為吳敗鄭遂滅之
儋翩(靈王弟儋/季之後)作亂
　儋翩率子朝之徒因鄭人以作亂于是鄭伐馮(左傳/注周)
　(邑/)滑(注見/前)胥靡(今河南府偃師/縣有胥靡城)負黍(今河南府登封/縣有負黍聚)
　狐人(後漢書郡國志潁陰有狐宗鄉/古狐人亭也潁隂今河南許州)闕外(伊闕外之/邑在洛陽)
　晉閻沒戍京師且城胥靡王處于姑蕕(左傳注/周邑)以避
　亂明年儋翩據儀栗(左傳注/周邑)以叛單子(穆公子/謚武公)劉子
　(文公子/諡桓公)敗尹氏(儋翩/之黨)于窮谷遂逆王于慶氏(守姑蕕/大夫)
　晉籍秦(談之/子)送王王入于王城館于公族黨氏(周大/夫)
　而後朝于莊宫(又明年單子伐榖城簡城劉子伐儀/栗盂以定王室  榖城在洛陽縣西)
　(北簡城杜註闕孟即䢴今懷慶府河内縣/有邗臺左傳王取邗蒍之田是也)
(戊/戌)十有七年齊侯鄭伯盟于鹹(諸侯始/復特盟)
　齊侯鄭伯盟于鹹徴㑹于衛衛侯欲叛晉諸大夫不
　可使北宫結如齊而私于齊侯曰執結以侵我齊侯
　從之
　(陳氏傅良曰此特相盟也特相盟自齊桓以来未之有/于是再見諸侯無主盟矣是故石門志諸侯之合也)
　(于鹹志諸/侯之散也)
(己/亥)十有八年盗竊魯寳玉大弓(榖梁傳寳玉者封圭也/大弓者武王之戎弓也)
　魯陽虎(季氏家臣/亦曰陽貨)欲去三桓以季寤(桓子之弟桓子/名斯意如之子)
　更季氏(代桓/子)叔孫輒(叔孫氏/庶子)更叔孫氏(代武叔州仇/武叔不敢之)
　(子/)已更孟氏(代懿子/何忌)將享季氏于蒲圃(魯東門/外塲圃)而殺
　之孟氏先備(公歛處父知虎欲為亂請孟孫先備乃/選圉人之壯者三百人偽為築室于門)
　(外虎以季孫將如蒲圃季孫謂御者騁/而入孟氏築者闔門射殺虎之弟越)陽虎遂刼魯
　侯與叔孫州仇伐孟氏成宰公歛陽(即處/父)帥成人自
　上東門入與陽氏戰于南門之内又戰于棘下(城内/地名)
　陽氏敗陽虎說甲如公宫取寳玉大弓以出入于讙
　陽關(今山東泰安府肥城縣有下讙亭即/魯讙地陽闗在兖州府寜陽縣)以叛明年陽虎
　歸寳玉大弓奔齊請師以伐魯齊侯將許之鮑國諫
　曰陽虎有寵于季氏而將殺季孫以不利魯國君富
　于季氏而大于魯國兹陽虎所欲傾覆也魯免其疾
　而君又收之無乃害乎齊侯執陽虎囚諸西鄙虎逃
　奔晉適趙氏孔子曰趙氏其世有亂乎(陽虎既奔公/山不狙以費)
　(叛季氏召孔子孔子欲往亦卒不行/不狃季氏宰即費子洩論語作弗擾)
(庚/子)十有九年魯以孔子為中都宰
　孔子初仕為中都宰制為養生送死之節長㓜異食
　強弱異任男女别塗路無拾遺器不彫偽為四寸(木之/厚)
　之棺五寸之槨因邱陵為墳不封不樹行之一年四
　方之諸侯則焉
(辛/丑)二十年魯以孔子為大司冦
　孔子由中都宰為司空乃别五土之性(一曰山林二/曰川澤三曰)
　(邱陵四曰墳/衍五曰原隰)而物各得其所生之宜由司空為大司
　冦設法而不用無姦民
魯侯㑹齊侯于夾谷(今山東泰安府莱蕪縣有夾谷/峪肇域記魯定公會齊侯于此)
　齊侯使使告魯為好㑹㑹于夾谷孔子相告魯侯曰
　臣聞有文事者必有武備古者諸侯出疆必具官以從請
　具左右司馬魯侯從之及㑹獻酢既畢齊有司請奏
　四方之樂于是旍旄羽祓(音弗舞者所執/周禮有祓舞)矛㦸劍撥
　(音伐大/楯也)鼓噪而至孔子趨而進曰吾两君為好㑹夷
　狄之樂何為于此請命有司齊侯心怍麾而去之有
　頃齊有司請奏宫中之樂優倡侏儒為戱而前孔子
趨而進曰匹夫熒惑諸侯者罪當誅請命有司齊侯
懼而動知義不若乃歸謂晏嬰曰寡人獲過于魯君
　如之何嬰曰君子謝過以質小人謝過以文齊嘗侵
魯邑請皆還之齊乃歸魯鄆讙(注俱/見前)龜陰(田在龜山/之北龜山)
　(在今泰安/府新泰縣)田(今泰安府泰安縣有謝過城寰宇記齊/人歸魯田以謝過後人因名  考夾谷)
　(之會春秋彚纂削去左/傳不録今採史記輯)
(癸/夘)二十有二年魯墮郈(今山東㤗安府東平州/有郈城魯叔孫氏邑)及費(注/見)
(前/)圍成(注見/前)弗克
　孔子言于魯侯曰臣不藏甲大夫無百雉之城使仲
　由(弁人字子路/亦曰季路)為季氏宰將墮三都于是叔孫氏墮
　郈季氏將墮費公山不狃叔孫輙帥費人以襲魯孔
　子使申句須樂頎(皆魯/大夫)伐之敗諸姑蔑(括地志姑蔑/故城在泗水)
　(縣東東泗水縣今/隸山  兖州府)不狃輒奔齊遂墮費將墮成公歛
　陽謂孟孫曰墮成齊人必至于北門且成孟氏之保
　障無成是無孟氏也子偽不知吾將不墮冬魯侯圍
　成弗克
(甲/辰)二十有三年晉趙鞅入于晉陽(今山西太原府大原/縣有晉陽故城春秋)
(晉邑屬/趙氏)以叛茍寅士吉射(士鞅子/諡昭子)入于朝歌以叛趙鞅
歸于晉
　趙鞅謂邯鄲午(趙勝子别邑邯鄲因以為氏/邯鄲今縣屬直隸廣平府)曰歸我
　衛貢五百家吾舍諸晉陽(二十年趙鞅圍衛衛懼貢/五百家鞅置之邯鄲今欲)
　(徙置/晉陽)午許諾歸告其父兄皆曰不可鞅怒殺午圍邯
　鄲邯鄲午荀寅之甥寅士吉射之姻也相與睦故不
　與圍邯鄲將作亂董安于(趙氏/家臣)聞之告鞅曰先備諸
　鞅不可范氏中行氏伐趙氏鞅奔晉陽晉人圍之荀
　躒韓不信魏曼多(魏舒孫/諡襄子)與寅吉射相惡欲逐之躒
　言于晉侯曰君命大夫始禍者死今三臣始禍而獨
　逐鞅刑不均矣請皆逐遂奉晉侯伐范氏中行氏寅
　與吉射將伐晉侯齊髙彊(前奔魯/適晉)曰三折肱知為良
　醫唯伐君為不可我以伐君在此矣弗聽遂伐晉侯
　國人助晉侯寅吉射敗奔朝歌韓魏以趙氏為請鞅
　入于絳盟于公宫(明年荀躒告于趙氏請殺董安于/恐其為政于趙氏也趙孟患之安)
　(于曰吾死而晉國寕趙氏定焉用/生乃縊而死趙氏祀安于于廟)
魯以孔子攝相事
　孔子由魯司冦攝行相事七日而誅少正夘戮之两
　觀之下(荀子門人問孔子曰少正夘魯之聞人夫子/為政而始誅之得無失乎孔子曰人有大惡)
　(者五而竊盗不與焉一曰心逆而險二曰行僻而堅/三曰言偽而辨四曰記醜而博五曰順非而澤此五)
　(者有一于人不得免于君子之誅/而少正夘兼有之故不可不誅也)與聞國政三月政
　化大行男女行者别于塗道不拾遺男尚忠信女尚
　貞順四方客至不求有司(有司常供其職客/至不求有司存焉)皆如歸
　焉(家語魯之販羊有沈猶氏者常朝飲其羊以詐市/人有公慎氏者妻滛不制有慎潰氏者奢侈踰法)
　(魯之鬻六畜者飾之以儲價及孔子為政沈猶氏不/敢朝飲其羊公慎氏出其妻慎潰氏越境而徙鬻牛)
　(馬者不儲價賣/羔豚者不加飾)
齊人歸女樂于魯孔子適衛
　孔子相魯齊人懼欲敗其政乃選好女子八十人衣
　以文飾而舞容璣(舞曲名史/記作康樂)及文馬三十駟遺魯君
　陳于魯城南髙門(魯南門本曰稷門僖/公更髙大之因改名)外季孫斯㣲
　服往觀之再三將受焉乃語魯君為周道㳺觀之終
　日怠于政事仲由言于孔子曰夫子可以行矣孔子
　曰魯今且郊如致膰于大夫則吾猶可以止季孫既
　受女樂三日不聽政又不致膰俎孔子遂行適衛主
　于顔濁鄒(孟子作/顔讎由)
(乙/巳)二十有四年楚公子結(即子/期)陳公孫佗人帥師滅頓
以頓子牂歸
　頓子欲事晉背楚而絶陳好于是楚滅頓(明年楚又/滅胡以胡)
　(子豹/歸)
於越敗呉于檇李(公羊作醉李今浙江嘉興府秀/水縣有檇李故城即呉越戰處)吳子
光卒
　吳伐越越子勾踐禦之(越至允常始彊/勾踐允常之子)陳于檇李越
　子使罪人三行屬劍于頸而自剄吳師屬之目越人
　因而大敗之靈姑浮(越大/夫)以戈擊闔閭闔閭傷將指
　(足大/指)還卒于陘(去擕李/七里)子夫差立夫差使人立于庭
　茍出入必謂己曰夫差而忘越王之殺而父乎則對
　曰唯不敢忘三年乃報越
使石尚歸脤于魯(公羊傳石尚者何天子之士也/脤者何俎實也腥曰脤熟曰膰)
　石尚言于王曰乆矣周之不行禮于魯也(自定王八/年王季子)
　(聘魯後未嘗/行禮于魯)請行脤于是歸脤于魯(王室與魯/之交止此)
衛世子蒯聵出奔宋
　衛侯為夫人南子(宋女/也)召宋朝(宋公子舊通于南/子在宋故呼之)太
　子蒯聵適齊適宋野野人歌之曰既定爾婁豬(豕子/豬喻)
　(南/子)盍歸吾艾豭(牡豕喻/宋朝)太子羞之歸而朝夫人戲陽
　速從太子三顧夫人見其色啼而走曰蒯聵将殺余
　蒯聵奔宋(後如/晉)盡逐其黨(公孟彄奔鄭又奔齊人之考/劉氏敞曰蒯聵聞野    歌)
　(其心慙焉則以謂夫人夫人惡其斥已滛則啼而走/言太子殺余以誣之靈公惑于南于言必聽從故逐)
　(蒯聵此其真也不當如左氏/所記今依其說節刪左傳輯)
孔子自衛適陳復反于衛
　孔子居衛十月将適陳過匡(注見/前)匡人以為陽虎而
　拘之(史記陽虎嘗暴匡人/孔子狀類陽虎拘焉)既解(家語子路将戰孔子/止之曰歌予和汝子)
　(路彈琴而歌孔子和之/曲三終匡人解甲而罷)還衛主蘧瑗見南子(史記靈/公夫人)
　(南子願見孔子孔子/辭謝不得已而見之)明年去適宋宋司馬桓魋(即尚/魋尚)
　(戍/孫)欲殺之(史記孔子去曹適宋與弟子習禮/大樹下桓魋欲殺孔子㧞其樹)遂去適
　陳主司城貞子是嵗魯定公卒(子蔣立是/為哀公)孔子居陳
　三嵗(史記孔子至陳嵗餘有隼集于陳庭而死楛矢/貫之石砮長尺有咫陳湣公使使問孔子孔子)
　(曰隼来逺矣此肅慎氏之矢也昔武王克商肅慎氏/貢楛矢石砮長尺有咫王以矢分大姬配虞胡公而)
　(封諸陳試求之故府果得之/居三嵗陳常被冦于是去陳)反于衛(家語孔子適衛/出于蒲㑹公叔)
　(氏以蒲叛止孔子曰茍無適衛吾出子乃盟而出之/遂適衛子貢曰盟可負乎孔子曰要盟非義也衛侯)
　(聞孔子来郊迎問伐蒲孔子曰可哉衛侯/卒不果伐  蒲衛邑今大名府長垣縣是)衛侯不能
　用(史記靈公老怠/于政不用孔子)晉趙氏家臣佛肸(趙鞅/邑宰)以中牟(史/記)
　(趙簡子攻范中行伐中牟佛肸畔鄭中牟/史記索隱此趙之中牟在河北非  中牟)畔召孔子
　孔子欲往亦不果將西適晉見趙鞅至河而反(史記/孔子)
　(至于河聞竇鳴犢舜華之死也臨河而嘆曰羙哉水/洋洋乎余之不濟此命也夫乃還息于陬鄉作陬操)
　(以哀之琴操孔子作息陬操辭曰乾澤而漁蛟龍不/㳺覆巢毁卯鳯不翔留慘余心悲還原息陬  竇鳴)
　(犢舜華皆賢大夫趙簡子未得/志時須以為政及得志皆殺之)復處于衛(仍主蘧/伯玉)
(丙/午)二十有五年秋八月庚辰朔日有食之
(丁/未)二十有六年吳子敗越于夫椒(通典包山一名夫椒山/即西洞庭山也在今江)
(南蘇州府呉縣/西南太湖中)
　呉夫差敗越于夫椒報檇李也遂入越越子以甲楯
　五千保于㑹稽(注見/前)使大夫種(文種字子禽先為/楚宛令後仕越)因
　呉太宰嚭以行成呉子將許之伍員曰不可臣聞之
　樹徳莫如滋去疾莫如盡勾踐與我同壤而世為仇
　讎于是乎克而弗取將又存之違天而長冦讎後雖
　悔之不可食已(食消已/止也)弗聽退而告人曰越十年生
　聚十年教訓二十年之後呉其為沼乎越及呉平夫
　差既克越乃修怨于陳遂侵陳(國語勾踐棲于㑹稽/召范蠡而問焉對曰)
　(持盈者與天定傾者與人節事者與地勾踐曰與人/柰何對曰卑辭尊禮玩好女樂尊之以名如此不已)
　(又身與之市勾踐乃令大夫種行成于呉来而復往/曰請委管籥屬國家以身隨之呉許諾乃令大夫種)
　(守于國與范蠡入宦于/呉三年而呉人遣之)
(戊/申)二十有七年衛侯元卒晉趙鞅帥師納衛世子蒯聵
于戚
　初衛侯將立公子郢(字子南靈/公庶子)郢辭及是衛侯卒夫
　人命公子郢為太子曰君命也郢曰亡人之子輙在
　乃立輙(是為/出公)于是晉趙鞅納故太子蒯聵于戚宵迷
　陽虎曰右河而南必至焉(水經注大河故瀆東北逕/戚城西此定王後河徙道)
　(也時晉軍自西来渡河不知戚/處陽虎欲逆河之右而南行)使蒯聵絻(始發喪/之服)八
　人衰絰偽自衛逆者告于門哭而入遂居之(時晉荀/寅士吉)
　(射在朝歌齊人輸之粟鄭罕達送之與趙鞅遇于戚/鞅以蒯聵與罕逹戰于鐡鄭師敗績  罕逹字子姚)
　(虎之孫鐡邱名在/大名府開州北)
蔡遷于州来
　先是楚以柏舉之故圍蔡使疆于江汝(漢書地理志/髙陵山汝水)
　(所出至新蔡入淮汝髙陵山即伏牛山在今河南府/嵩縣新蔡今縣隸  寜府此汝水故道自元時作堨)
　(舞陽其流遂/北合于潁)之間而還(左傳注楚欲使蔡徙國于江/水之北汝水之南蔡權聽命)
　(故楚/師還)蔡于是請遷于呉(楚既還蔡/叛而就吳)至是吳洩庸(吳大/夫)
　如蔡納聘而稍納師(蔡不即遷故/因聘襲之)師畢入衆知之蔡
　侯告大夫(殺公子/駟以說)哭而遷墓遂遷于州来(後二年蔡/侯將如呉)
　(諸大夫恐其又遷公孫翩射而弑之/文之鍇殺翩立昭侯子朔是為成侯)
(己/酉)二十有八年殺大夫萇𢎞
　劉氏(王室/卿士)范氏(晉大/夫)世為婚姻萇𢎞事劉文公(劉子/卷)
　故與范氏(右士/吉射)晉趙鞅以為討于是殺萇𢎞是冬趙
　鞅圍朝歌荀寅犯師而出奔邯鄲明年趙鞅圍邯鄲
　邯鄲降荀寅奔鮮虞齊國夏伐晉㑹鮮虞納荀寅于
　柏人(今直隸順徳府唐/山縣有柏人故城)又明年晉圍柏人荀寅士吉
　射奔齊
(庚/戌)二十有九年晉人執戎蠻子赤(今河南汝州有蠻城/亦曰鄤鄉春秋戎蠻)
(子/國)歸于楚
　楚人既克夷虎(蠻夷叛/楚者)乃謀北方左司馬眅申公夀
　餘葉公諸梁(皆楚大夫諸梁字/子髙沈尹戌子)為一昔之期(夜結期/明日即)
　(襲/)襲梁(今汝州有/梁縣故城)及霍(汝州有霍陽聚/以霍陽山名)單浮餘(亦楚/大夫)
　圍蠻氏蠻氏潰蠻子赤奔陰地(河南山北自上/雒以東至陸渾)楚人
　使謂晉陰地之命大夫(特命總監陰/地之大夫)士(蔑/)曰晉楚有
　盟好惡同之若將不廢寡君之願也不然將通于少
　習(山名在今陜西商/州其下即武關)以聽命士蔑請諸趙鞅鞅許之
　士蔑乃執蠻子與其五大夫以畀楚人楚誘其遺民盡
　俘以歸(景王十九年楚誘戎蠻子嘉殺之遂取/蠻氏既而復立其子至是蠻氏遂亡)
御批歴代通鑑輯覽卷七
