
　資治通鑑卷八十一　　　宋　司馬光　撰
　　　　　　　　　　　　　　胡三省　音註
　晉紀三(起上章困敦盡著/雍涒灘凡九年)
　　世祖武皇帝中
太康元年(是年四/月改元)春正月呉大赦　杜預向江陵王渾
岀横江攻呉鎮戍所向皆克二月戊午王濬唐彬擊破
丹陽監盛紀(丹陽城在秭歸縣東八里昔周武王封熊/繹於荆丹陽之地即此今謂之屈沱楚王)
(城/)呉人於江磧要害之處(磧七逆翻水渚/有沙石曰磧)並以鐡鎖横
截之又作鐡錐長丈餘暗置江中以逆拒舟艦(長直亮/翻艦戸)
(黯/翻)濬作大筏數十方百餘歩縛草為人被甲持仗令善
水者以筏先行遇鐵錐錐輒著筏而去(筏音伐被皮義/翻著陟略翻後)
(著手/同)又作大炬長十餘丈(長直/亮翻)大數十圍灌以麻油在
船前遇鎖然炬燒之須臾融液斷絶於是船無所礙(以/人)
(力設險而不以人/力守之無益也)庚申濬克西陵殺吳都督留憲等壬
戍克荆門夷道二城(荆門在西陵之/東夷道之西)殺夷道監陸晏杜
預遣牙門周㫖等帥奇兵八百汎舟夜渡江襲樂鄉(帥/讀)
(曰/率)多張旗幟起火巴山(巴山在今江陵府松滋/縣有巴復村幟昌志翻)吳都督
孫歆懼與江陵督伍延書曰北來諸軍乃飛渡江也㫖
等伏兵樂鄉城外歆遣軍出拒王濬大敗而還㫖等發
伏兵隨歆軍而入歆不覺直至帳下虜歆而還乙丑王
濬擊殺吴水軍都督陸景(道考異曰武紀壬戌濬克夷/  樂鄉城殺陸景陸抗傳壬)
(戌殺晏癸亥殺景王濬傳壬戊克夷/道獲晏乙丑克樂鄉獲景今從濬傳)杜預進攻江陵甲
戍克之斬伍延於是沅湘以南接于交廣州郡皆望風
送印綬(水經沅水出䍧牱且蘭縣東北過臨沅縣又東/至長沙下雋縣西北入於江湘水出零陵始安)
(縣陽海山東北過洮陽泉陵重安酃隂山澧陵臨/湘羅下雋等縣又北至巴丘山入于江沅音元)預杖
節稱詔而綏撫之凡所斬獲吳都督監軍十四牙門郡
守百二十餘人胡奮克江安(江安即公安吳南郡治焉/杜預既定江南改曰江安)
(縣為南平/郡治所)乙亥詔王濬唐彬既定巴丘與胡奮王戎共
平夏口武昌順流長騖直造秣陵(夏戸雅翻造七/到翻下徑造同)杜預
當鎮静零桂懷輯衡陽(零陵桂陽漢古郡衡陽吳主亮/大平二年分長沙西部都尉立)
大兵既過荆州南境固當傳檄而定(謂重鎮既破其餘/當望風而靡也)
預等各分兵以益濬彬太尉充移屯項(以荆州已定不/復使賈充南屯)
(襄陽移屯項/為諸軍節度)王戎遣參軍襄陽羅尚南陽劉喬將兵與
王濬合攻武昌吴江夏太守劉朗督武昌諸軍虞昺皆
降(夏户雅翻/降户江翻)昺翻之子也杜預與衆軍㑹議或曰百年
之寇未可盡克方春水生難於久駐(曰考異曰杜預傳/  今向暑水潦方)
(降疾疫將起按時未/暑今依三十國春秋)冝俟來冬更為大舉預曰昔樂毅
藉濟西一戰以并彊齊(事見四卷周赧/王三十一年)今兵威已振譬
如破竹數節之後皆迎刃而解無復著手處也(復扶又/翻下可)
(復所復同/著陟畧翻)遂指授羣帥方畧徑造建業(帥所/類翻)吴主聞王
渾南下使丞相張悌督丹陽太守沈瑩䕶軍孫震副軍
師諸葛靚帥衆三萬渡江逆戰(靚疾正翻帥/讀曰率下同)至牛渚沈
瑩曰晉治水軍於蜀久矣(治直/之翻)上流諸軍素無戒備名
將皆死㓜小當任(謂陸晏陸景/留憲孫歆等)恐不能禦也晉之水軍
必至於此宜畜衆力以待其來與之一戰若幸而勝之
江西自清(大江北流自建業言之/歴陽皖城皆為江西)今渡江與晉大軍戰
不幸而敗則大事去矣悌曰吴之將亡賢愚所知非今
日也吾恐蜀兵至此衆心駭懼不可復整(復扶又/翻下同)及今
渡江猶可决戰若其敗䘮(䘮息/浪翻)同死社稷無所復恨若
其克捷北敵犇走兵埶萬倍便當乗勝南上(上時/掌翻)逆之
中道不憂不破也若如子計恐士衆散盡坐待敵到君
臣俱降無一人死難者不亦辱乎(如悌之言吴人至此/為計窮矣然悌之志)
(節亦可憐也/難乃旦翻)三月悌等濟江圍渾部將城陽都尉張喬
於楊荷(水經注淮水自江夏平春縣北東北流逕汝南/城陽縣故城南漢高帝十二年封定矦奚竟為)
(矦國王莽之新利也魏置城陽郡按干寶晉紀楊荷橋/名今按水經注之城陽郡乃元魏所置張喬蓋以渾部)
(將領青州之/城陽都尉也)喬衆纔七千閉柵請降諸葛靚欲屠之悌
曰彊敵在前不宜先事其小且殺降不祥靚曰此屬以
救兵未至力少不敵故且偽降以緩我非真伏也(降户/江翻)
(伏屈伏也或/曰伏當作服)若捨之而前必為後患悌不從撫之而進
悌與揚州刺史汝南周浚結陳相對(陳讀/曰陣)沈瑩帥丹陽
鋭卒刀楯五十三衝晉兵不動(楯食/尹翻)瑩引退其衆亂將
軍薛勝蔣班因其亂而乗之呉兵以次奔潰將帥不能
止張喬自後擊之大敗呉兵于版橋(敗補/邁翻)諸葛靚帥數
百人遁去使過迎張悌悌不肯去靚自徃牽之曰存亡
自有大數非卿一人所支奈何故自取死悌垂涕曰仲
思(諸葛靚/字仲思)今日是我死日也且我為兒童時便為卿家
丞相所識拔(丞相謂諸葛亮也或曰謂諸葛瑾余謂張/悌襄陽人蓋亮在荆州識之於童㓜也)
常恐不得其死負名賢知顧今以身徇社稷復何道邪
(道言也復/扶又翻)靚再三牽之不動乃流淚放去行百餘步顧
之已為晉兵所殺并斬孫震沈瑩等七千八百級呉人
大震初詔書使王濬下建平受杜預節度至建業受王
渾節度預至江陵謂諸將曰若濬得建平則順流長驅
威名已著不宜令受制于我若不能克則無縁得施節
度濬至西陵預與之書曰足下既摧其西藩便當徑取
建業討累世之逋寇釋呉人於塗炭振旅還都亦曠世
一事也(言歴世所/曠見之事)濬大悦表陳預書及張悌敗死揚州
别駕何惲(惲委/粉翻)謂周浚曰張悌舉全呉精兵殄滅於此
呉之朝野莫不震懾(朝直遥翻/懾之涉翻)今王龍驤既破武昌(王/濬)
(為龍驤將軍/驤思將翻)乗勝東下所向輒克土崩之勢見矣(見賢/遍翻)
謂宐速引兵渡江直指建業大軍猝至奪其膽氣可不
戰禽也浚善其謀使白王渾惲曰渾闇於事機而欲慎
已免咎必不我從浚固使白之渾果曰受詔但令屯江
北以抗呉軍不使輕進貴州雖武豈能獨平江東乎今
者違命勝不足多若其不勝為罪已重且詔令龍驤受
我節度但當具君舟檝一時俱濟耳惲曰龍驤克萬里
之冦以既成之功來受節度未之聞也且明公為上將
(將即/亮翻)見可而進豈得一　一須詔令乎(須待/也)今乗此渡江
十全必克何疑何慮而淹留不進此鄙州上下所以恨
恨也(此所謂恨恨悵/望不滿之意)渾不聽王濬自武昌順流徑趣建
業(趣七/喻翻)呉主遣遊擊將軍張象帥舟師萬人禦之象衆
望旗而降濬兵甲滿江旌旗燭天威埶甚盛呉人大懼
呉主之嬖臣岑昏以傾險諛佞致位九列(九列九/卿也)好興
功役(好呼/到翻)為衆患苦及晉兵將至殿中親近數百人叩
頭請於呉主曰北軍日近而兵不舉刃陛下將如之何
呉主曰何故對曰正坐岑昏耳呉主獨言若爾當以奴
謝百姓(獨言謂其/言止此耳)衆因曰唯(唯于癸/翻諾也)遂並起收昏呉主
駱驛追止(駱驛言相繼/遣人不絶也)已屠之矣陶濬將討郭馬至武
昌聞晉兵大入引兵東還至建業呉主引見問水軍消
息(見賢/遍翻)對曰蜀船皆小(陶濬蓋以尋常蜀船言/之諜候不明亦可見矣)今得二
萬兵乗大船以戰自足破之於是合衆授濬節鉞明日
當發其夜衆悉逃潰時王渾王濬及琅邪王伷皆臨近
境(伷音/胄)呉司徒何植建威將軍孫晏(漢光武命耿弇為/建威大將軍建威)
(之號自/此始)悉送印節詣渾降呉主用光禄勲薛瑩中書令
胡冲等計分遣使者奉書於渾濬伷以請降又遺其羣
臣書(遺于/季翻)深自咎責且曰今大晉平治四海是英俊展
節之秋勿以移朝改朔用損厥志(治直之翻/朝直遥翻)使者先送
璽綬於琅邪王伷壬寅王濬舟師過三山(三山在今建/康府上元縣)
(西南四十五里又西即江寧夾陸游曰三山磯在烈/洲下凡山臨江皆曰磯三山距金陵財五十餘里)王
渾遣信要濬蹔過論事(信即信使要讀/曰邀蹔與暫同)濬舉帆直指建
業報曰風利不得泊也是日濬戎卒八萬方舟百里(詩/云)
(就其深矣方之舟之注方泭也舟/船也爾雅方木置水曰泭音夫)鼓譟入于石頭吳主
皓面縛輿櫬詣軍門降濬解縛焚櫬延請相見(櫬初/覲翻)收
其圖籍克州四郡四十二户五十二萬三千兵二十三
萬(呉有荆揚交廣四州漢獻帝興平二年孫䇿始取江/東魏文帝黄初三年吳王孫權始稱帝傳四主五十)
(七年/而亡)朝廷聞呉已平羣臣皆賀上壽帝執爵流涕曰此
羊太傅之功也(異義韓詩一升曰爵爵/盡也足也羊祜贈太傅)票騎將軍孫秀
不賀(孫秀來奔見七十九卷/泰始六年票匹妙翻)南向流涕曰昔討逆弱冠
以一校尉創業(討逆孫䇿也起兵之初袁術/表為懷義校尉冠古玩翻)今後主舉
江南而棄之宗廟山陵於此為墟悠悠蒼天此何人哉
(詩黍離/之辭)呉之未下也大臣皆以為未可輕進獨張華堅
執以為必克賈充上表稱呉地未可悉定方夏江淮下
濕疾疫必起宐召諸軍還以為後圖雖腰斬張華不足
以謝天下帝曰此是吾意華但與吾同耳荀朂復奏宐
如充表帝不從(復扶/又翻)杜預聞充奏乞罷兵馳表固爭使
至轘轅而呉已降(使疏吏翻/轘音環)充慙懼詣闕請罪帝撫而
不問夏四月甲申詔賜孫皓爵歸命矦乙酉大赦改元
(改元太康自此以/前係咸寧六年事)大酺五日(酺薄/乎翻)遣使者分詣荆揚撫
慰吳牧守已下皆不更易(守式又翻/更工衡翻)除其苛政悉從簡
易(易以/豉翻)滕脩討郭馬未克(去年吴主皓遣/滕脩討郭馬)聞晉伐吴帥
衆赴難(帥讀曰率/難乃旦翻)至巴丘聞吴亡縞素流涕還與廣州
刺史閭豐(閭姓豐名此與後魏閭大肥不同所自出閭/大肥出於柔然郁久閭氏左傳楚平王之子)
(啟字子閭其/後以為氏)蒼梧太守王毅各送印綬請降孫皓遣陶
璜之子融持手書諭璜璜流涕數日亦送印綬降帝皆
復其本職(綬音/受)王濬之東下也呉城戍皆望風欵附獨
建平太守吾彦嬰城不下聞呉亡乃降帝以彦為金城
太守初朝廷尊寵孫秀孫楷(楷降見上卷/咸寧二年)欲以招來吳
人及吳亡降秀為伏波將軍楷為渡遼將軍琅邪王伷
遣使送孫皓及其宗族詣洛陽五月丁亥朔皓至(異考/  曰)
(皓傳天紀四年三月丙寅殺岑昏戊辰陶濬從武昌還/壬申王濬到受皓降五月丁亥集于京邑四月甲申封)
(歸命矦晉武紀太康元年二月王濬等破武昌王渾斬/張悌三月壬申濬下石頭皓降乙酉大赦改元四月遣)
(朱震等慰撫五月辛亥封歸命矦丙寅引皓升殿庚午/詔士卒六十歸家庚辰以濬為輔國將軍王濬傳二月)
(庚申克西陵又云壬寅濬入石頭而無月又上書曰臣/十四日至牛渚十五日至秣陵亦無月又曰去二月武)
(昌失守皓左右皆得寶散走三十國春秋四月甲子王/渾斬張悌丙寅殺岑昏與何楨書庚午送降書壬申濬)
(入石頭甲申封歸命矦五月丁亥至洛陽晉春秋畧與/之同按長厯去年閏七月今年二月戊午朔三月戊子)
(朔四月丁巳朔五月丁亥朔六月丙辰朔然則三月無/戊辰丙寅壬申五月無庚午庚辰與呉志晉書不合若)
(依三十國春秋月日雖合然二月武昌失守皓左右離/散不容四月十六日王濬乃至秣陵而皓降又皓以四)
(月十六日降舉家西上至五月一日未能至洛今事/之先後並依吴志晉書但削去其日之不與厯合者)與
其太子瑾等泥頭面縛詣東陽門(晉志洛陽城東有建/春東陽清明三門泥)
(頭者以泥塗其/首也瑾渠吝翻)詔遣謁者解其縛賜衣服車乘田三十
頃嵗給錢榖綿絹甚厚(武王伐紂斬其首懸於太白之/旗如孫皓之凶暴斬之以謝呉)
(人可也乘/繩證翻)拜瑾為中郎諸子為王者皆為郎中呉之舊
望隨才擢叙孫氏將吏渡江者復十年百姓復二十年
(將即亮翻/復方目翻)庚寅帝臨軒大㑹文武有位及四方使者國
子學生皆預焉引見歸命矦皓及呉降人皓登殿稽顙
(見賢遍翻稽顙周之䘮拜顙額/也稽顙額觸地無容稽音啟)帝謂皓曰朕設此座以
待卿久矣皓曰臣於南方亦設此座以待陛下賈充謂
皓曰聞君在南方鑿人目剥人面皮此何等刑也皓曰
人臣有弑其君及姦回不忠者則加此刑耳(斥充世受/魏恩而姦)
(回附晉弑高/貴鄉公也)充黙然甚愧而皓顔色無怍(怍疾各/翻慙也)帝從
容問散騎常侍薛瑩孫皓所以亡對曰皓昵近小人(從/千)
(容翻近/其靳翻)刑罰放濫大臣諸將人不自保此其所以亡也
它日又問吾彦對曰呉主英俊宰輔賢明帝笑曰若是
何故亡彦曰天禄永終歴數有屬故為陛下禽耳帝善
之(有學而無識此薛瑩所以/不及吾彦也屬之欲翻)王濬之入建業也其明日
王渾乃濟江以濬不待已至先受孫皓降意甚愧忿將
攻濬何攀勸濬送皓與渾由是事得解何惲以渾與濬
爭功與周浚牋曰書貴克讓易大謙光(書曰允㳟克讓/易曰謙尊而光)
前破張悌呉人失氣龍驤因之䧟其區宇論其前後我
實緩師既失機㑹不及於事而今方競其功(競爭/也)彼既
不吞聲將虧雍穆之宏興矜爭之鄙(雍穆和也書曰汝/惟不矜天下莫與)
(汝爭/能)斯實愚情之所不取也浚得牋即諫止渾渾不納
表濬違詔不受節度誣以罪狀渾子濟尚常山公主(公/主)
(帝女/也)宗黨彊盛有司奏請檻車徵濬帝弗許但以詔書
責讓濬以不從渾命違制昧利濬上書自理曰前被詔
書令臣直造秣陵(被皮義翻下同/造七到翻下同)又令受太尉充節度
臣以十五日至三山見渾軍在北岸遣書邀臣臣水軍
風發徑造賊城無縁迴船過渾(過工/禾翻)臣以日中至秣陵
暮乃被渾所下當受節度之符(被皮義翻/下遐稼翻)欲令臣明十
六日悉將所領還圍石頭(十六日者十五之明日故/曰明十六日將即亮翻)又
索蜀兵及鎮南諸軍人名定見(鎮南諸軍杜預所統蓋/分以隨濬東下者也定)
(見謂軍人在行/定數索山客翻)臣以為皓已來降無縁空圍石頭又兵
人定見不可倉猝得就皆非當今之急不可承用非敢
忽弃明制也皓衆叛親離匹夫獨坐雀䑕貪生茍乞一
活耳而江北諸軍不知虛實不早縛取自為小誤臣至
便得更見怨恚(恚於/避翻)並云守賊百日而令他人得之臣
愚以為事君之道茍利社稷死生以之若其顧嫌疑以
避咎責此是人臣不忠之利實非明主社稷之福也渾
又騰周浚書云濬軍得吳寶物(騰其書/使上聞)又云濬牙門將
李高放火燒皓偽宫濬復表曰(復扶/又翻)臣孤根獨立結恨
彊宗夫犯上干主其罪可救乖忤貴臣禍在不測(忤五/故翻)
偽中郎將孔攄説去二月武昌失守水軍行至(二月已/過故云)
(去二月行至猶言行/將至也攄抽居翻)皓案行石頭還(行下/孟翻)左右人皆跳
刀大呼(揚正衡曰跳大/么翻呼火故翻)云要當為陛下一死戰决之(為/于)
(偽/翻)皓意大喜意必能然便盡出金寶以賜與之小人無
狀得便馳走皓懼乃圖降首(首式/救翻)降使適去(降户江翻/使疏吏翻)
左右刼奪財物略取妻妾放火燒宫皓逃身竄首恐不
脫死臣至遣參軍主者救斷其火耳(斷丁/管翻)周浚先入皓
宫渾又先登皓舟臣之入觀皆在其後皓宫之中乃無
席可坐若有遺寶則浚與渾先得之矣浚等云臣屯聚
蜀人不時送皓欲有反狀又恐動吳人言臣皆當誅殺
取其妻子冀其作亂得騁私忿(騁丑/郢翻)謀反大逆尚以見
加其餘謗􁀨(􁀨語相惡也/音達合翻)故其宐耳今年平吳誠為大
慶於臣之身更受咎累(累力/瑞翻)濬至京師有司奏濬違詔
大不敬請付廷尉科罪詔不許(科斷/也)又奏濬赦後燒賊
船百三十五艘輒敕付廷尉禁推(此皆王渾親黨使/為之艘蘇刀翻)詔
勿推渾濬爭功不已帝命守廷尉廣陵劉頌校其事以
渾為上功濬為中功帝以頌折法失理(折法猶折獄/之折折斷也)左
遷京兆太守(魏文帝受禪改京兆/尹為太守夷於列郡)庚辰増賈充邑八千
户以王濬為輔國大將軍封襄陽縣矦杜預為當陽縣
矦王戎為安豐縣矦封琅邪王伷二子為亭矦増京陵
矦王渾邑八千户進爵為公尚書關内矦張華進封廣
武縣矦増邑萬户(王渾除京陵舊食邑之外増八千/户張華則増廣武矦邑為萬户)荀
朂以專典詔命功封一子為亭矦(朂為中書監/專典詔命)其餘諸
將及公卿以下賞賜各有差帝以平吳功策告羊祜廟
乃封其夫人夏矦氏為萬嵗鄉君食邑五千户(夏户/雅翻)王
濬自以功大而為渾父子及黨與所挫抑每進見(見賢/遍翻)
陳其功伐之勞及見枉之狀或不勝忿憤徑出不辭帝
每容恕之(晉武之量宏於/隋文勝音升)益州䕶軍范通謂濬曰卿功
則美矣然恨所以居美者未盡善也卿旋斾之日角巾
私第(晉志曰巾以葛為之形如幍而横著之古者尊卑/共服之余謂幅巾以横幅為之角巾則巾之有角)
(者郭林宗遇雨巾/一角墊則角巾也)口不言平呉之事若有問者則曰聖
人之德羣帥之力老夫何力之有此藺生所以屈亷頗
也(事見四卷周赧王三/十六年帥所類翻)王渾能無愧乎濬曰吾始懲鄧
艾之事(鄧艾之死以鍾㑹所/蔽艾情不得上通也)懼禍及身不得無言其終
不能遣諸胷中是吾褊也(自知數陳其功及為渾/所枉為褊褊補辨翻)時人
咸以濬功重報輕為之憤邑(為于/偽翻)博士秦秀等並上表
訟濬之屈帝乃遷濬鎮軍大將軍(步考異曰濬傳云領/  兵校尉舊校唯五)
(置此營自濬始也按職官志屯騎步兵長水越騎射聲/校尉是為五校並漢官也然則步兵之名非自濬始武)
(帝紀是年六月丁丑初置翊軍/校尉官疑濬所領者翊軍也)王渾嘗詣濬濬嚴設備
衛然後見之(周勃就國絳及河東吏至常令家人被甲/持兵以見之亦猶王濬之嚴設備衛以見)
(王渾也此二人者力足以定天下之難智足以/取一國而其所以包周身之防乃爾可笑也哉)杜預還
襄陽以為天下雖安忘戰必危乃勤於講武申嚴戍守
又引􁑃淯水以浸田萬餘頃(水經注􁑃水出南陽魯山/縣西堯山東逕犨縣又東)
(南逕昆陽縣又東北逕潁川定陵縣東入于汝淯水出/宏農盧氏縣攻離山東南逕南陽西鄂縣宛縣而屈南)
(過淯陽縣又南過新野縣西過鄧/縣南入于沔􁎘音丈几翻淯音育)開揚口通零桂之漕
(水經注揚水上承江陵縣赤湖東北流逕郢城南又東/北與三湖水㑹三湖者合為一水東通荒谷東岸有冶)
(父城春秋傳曰莫敖縊于荒谷羣帥囚於冶父謂此處/也春夏水盛則南通大江否則南迄江隄揚水又東入)
(華容縣又東北與柞溪水合又北逕竟陵縣又北注于/沔謂之揚口預𫝊曰舊水道惟沔漢達江陵千數百里)
(北無通路預乃開揚口起夏水達巴陵千餘里内瀉長/江之險外通零桂之漕杜佑曰夏水揚口在今江陵郡)
(江陵/縣界)公私賴之預身不跨馬射不穿札(札甲札也左傳/潘尫之黨與養)
(由基蹲甲而射/之徹七札焉)而用兵制勝諸將莫及預在鎮數餉遺
洛中貴要(數所角翻/遺于季翻)或問其故預曰吾但恐為害不求
益也王渾遷征東大將軍復鎮壽陽諸葛靚逃竄不出
(靚入吴見七十七卷魏/高貴鄉公甘露二年)帝與靚有舊靚姊為琅邪王妃
(琅邪/王仙)帝知靚在姊間因就見焉靚逃于厠帝又逼見之
謂曰不謂今日復得相見靚流涕曰臣不能漆身破面
(自謂不能如/豫讓聶政也)復覩聖顔誠為慙恨詔以為侍中固辭不
拜歸于鄉里終身不向朝廷而坐(諸葛氏之子/皆有志節)　六月
復封丹水矦睦為高陽王(睦貶爵見上/卷咸寧三年)　秋八月己未
封皇弟延祚為樂平王尋薨　九月庚寅賈充等以天
下一統屢請封禪帝不許　冬十月前將軍青州刺史
淮南胡威卒(帝以左右前後/四將軍為四軍)威為尚書嘗諫時政之寛
帝曰尚書郎以下吾無所假借威曰臣之所陳豈在丞
郎令史正謂如臣等輩始可以肅化明法耳(威質之/子也)
是嵗以司𨽻所統郡置司州凡州十九(州考異曰宋書/  郡志太康元)
(年天下一統凡十六州後又分雍梁為秦分荆揚為江/分益為寧分幽為平而為二十矣按杜佑通典平吴分)
(十九州司兖豫冀并青徐荆揚梁雍秦益梁寧幽平交/廣今從之  杜佑曰司州治洛陽兖治廩丘今濮陽郡)
(雷澤縣豫治項今淮陽郡項城縣冀治房子今趙郡縣/并治晉陽青治臨甾徐治彭城荆初治襄陽後治江陵)
(楊治夀春後治建業涼治武威分三輔為雍治京兆分/隴山之西為秦治上邽益治成都分巴漢之地為梁治)
(南鄭分雲南為寧治雲南幽治涿分遼東為平/治昌黎交治龍編分合浦之北為廣治番禺)郡國一
百七十三户二百四十五萬九千八百四十　詔曰昔
自漢末四海分崩刺史内親民事外領兵馬今天下為
一當韜戢干戈刺史分職皆如漢氏故事(察舉郡縣/長吏而已)悉
去州郡兵大郡置武吏百人小郡五十人交州牧陶璜
上言交廣東西數千里(交州統合浦交趾新昌武平九/真九德日南廣州統南海臨賀)
(始安始興蒼梧欎林桂林高涼高/興寧浦郡去羌呂翻下宐去同)不賔屬者六萬餘户
至於服從官役纔五千餘家二州脣齒唯兵是鎮又寧
州諸夷接據上流水陸並通(僕水葉榆水勞水橋水皆/出寧州界入交廣界又霍)
(弋自寧州遣楊稷等經/略交廣是水陸並通也)州兵未宐約損以示單虛僕射
山濤亦言不宐去州郡武備帝不聽及永寧以後盜賊
蜂起州郡無備不能禽制天下遂大亂如濤所言然其
後刺史復兼兵民之政州鎮愈重矣　漢魏以來羗胡
鮮卑降者(降户/江翻)多處之塞内諸郡其後數因忿恨殺害
長吏深為民患侍御史西河郭欽上疏曰戎狄彊獷(處/昌)
(呂翻數所角翻獷/古猛翻麤惡貌)歴古為患魏初民少(少詩/沼翻)西北諸郡
皆為戎居内及京兆魏郡宏農徃徃有之今雖服從若
百年之後有風塵之警胡騎自平陽上黨不三日而至
孟津北地西河太原馮翊安定上郡盡為狄庭矣宐及
平吴之威謀臣猛將之略漸徙内郡雜胡於邉地峻四
夷出入之防明先王荒服之制(禹貢五服相距方五千/里荒服内距甸服二千)
(里/)此萬世之長䇿也帝不聽(為後諸胡/亂華張本)
二年春三月詔選孫皓宫人五千人入宫帝既平呉頗
事遊宴怠於政事掖庭殆將萬人常乗羊車(晉志曰羊/車一名輦)
(車上如軺伏兔/箱漆畫輪軛)恣其所之至便宴寑宫人競以竹葉插
户鹽汁灑地以引帝車(羊嗜竹葉而喜鹹/故以二者引帝車)而后父楊駿
及弟珧濟始用事(珧余/招翻)交通請謁埶傾内外時人謂之
三楊舊臣多被疎退山濤數有規諷(數所角/翻下同)帝雖知而
不能改　初鮮卑莫䕶跋始自塞外入居遼西棘城之
北(棘城在昌黎縣界是後慕容氏置棘城縣拓跋魏太/武真君八年併棘城入昌黎郡龍城縣載記曰莫䕶)
(跋從宣帝伐公孫氏有功拜/率義王始建國于棘城之北)號曰慕容部(魏書曰漢桓/帝時鮮卑檀)
(石槐分其地為東中西三部中部大人曰柯最闕居慕/容尋為大帥是則慕容部之始也載記曰莫䕶跋國于)
(棘城之北時燕代多冠步揺冠莫䕶跋見而好之乃斂/髪襲冠諸部因呼之為步揺其後音訛遂為慕容或云)
(慕二儀之德繼三光之容遂以慕容為氏余謂步揺之/説誕或云之説慕容氏既得中國其臣子從而為之辭)
莫䕶跋生木延木延生涉歸遷於遼東之北世附中國
數從征討有功拜大單于(單音/蟬)冬十月涉歸始寇昌黎
(昌黎漢之交黎縣屬遼西郡東漢屬遼東屬國都尉魏/正始五年鮮卑内附復置遼東屬國立昌黎縣以居之)
(後立昌黎郡慕容氏始此五考異曰帝紀云慕容廆按/范亨燕書武宣紀廆泰始  年生年十五父單于涉歸)
(卒太康四年也此/年入寇當是涉歸)　十一月壬寅高平武公陳騫薨(考/)
(異曰帝紀云大司馬按騫以咸/寧三年辭位以高平公還第)　是嵗揚州刺史周浚
移鎮秣陵(魏揚州治夀春晉平吴乃移治秣陵揚者江/南之氣躁勁厥性輕揚亦曰州界多水水波)
(揚也統丹陽宣城淮南廬陵廬江毗陵吳吳興㑹稽東/陽新安臨海建安晉安豫章臨川鄱陽南康凡十八郡)
呉民之未服者屢為寇亂浚皆討平之賓禮故老搜求
俊乂威惠並行吳人悦服
三年春正月丁丑朔帝親祀南郊禮畢喟然問司𨽻校
尉劉毅曰朕可方漢之何帝對曰桓靈帝曰何至於此
對曰桓靈賣官錢入官庫陛下賣官錢入私門以此言
之殆不如也帝大笑曰桓靈之世不聞此言今朕有直
臣固為勝之(州考異曰地理志太康元年省司𨽻置司/  毅傳毅為司𨽻校尉帝甞南郊禮畢問)
(毅而無年月晉春秋問毅在此月而不言毅官按毅傳/六年自司𨽻遷左僕射或者此年尚未改為司州也今)
(從毅/傳)毅為司𨽻糾繩豪貴無所顧忌(繩彈正也/糾督也)皇太子
鼓吹入東掖門(臣子至宫掖門屛儀導下車而入太/子鼓吹入掖門為不敬吹昌瑞翻)毅
劾奏之(劾户槩翻/又户得翻)中䕶軍散騎常侍羊琇與帝有舊恩
(事見七十八卷魏元/帝咸熈元年琇音秀)典禁兵豫機宻十餘年恃寵驕侈
數犯法(數所/角翻)毅劾奏琇罪當死帝遣齊王攸私請琇於
毅毅許之都官從事廣平程衛徑馳入䕶軍營收琇屬
吏(屬之/欲翻)考問隂私先奏琇所犯狼籍然後言於毅帝不
得已免琇官未㡬復使以白衣領職(㡬居/豈翻)琇景獻皇后
之從父弟也後將軍王愷文明皇后之弟也(景帝羊后/謚景獻文)
(帝王后謚文/明從才用翻)散騎常侍石崇苞之子也三人皆富於財
競以奢侈相高愷以􁎭澳釡(􁎭盈之翻餳也説文白米/糵煎也一曰濡弱者為􁎭)
(澳於到翻今台明謂以水/沃釡為澳鑊又乙六翻)崇以蠟代薪(蠟蜜/滓也)愷作紫絲
步障四十里崇作錦步障五十里(步障夾道設之以/障蔽若今之罘罳)崇
塗屋以椒(椒性温/而芬馥)愷用赤石脂(本草圖經曰赤石脂出/濟南射陽及太山之隂)
(蘇恭云濟南太山不聞出者惟虢州盧氏縣澤州陵川/縣慈州呂鄉縣並有及宐州諸山亦出今出潞州以色)
(理鮮膩/者為勝)帝每助愷嘗以珊瑚樹賜之(本草珊瑚生海㡳/柯枝明潤如紅玉)
高二尺許愷以示石崇崇便以鐵如意碎之(鐵如意手/撾也以鐵)
(為之若今/之骨朶子)愷怒以為疾已之寶崇曰不足多恨今還卿
乃命左右悉取其家珊瑚樹高三四尺者六七株如愷
比者甚衆愷怳然自失(怳虎晃翻自/失不得意貌)車騎司馬𫝊咸上
書曰(晉志曰驃騎以下及諸大將軍不開府/非特節都督者置長史司馬各一人)先王之治
天下(治直/之翻)食肉衣帛皆有其制(古者黎民五十而後食/肉六十而後衣帛衣於)
(既/翻)竊謂奢侈之費甚於天災古者人稠地狹而有儲蓄
由於節也今者土廣人稀而患不足由於奢也欲人崇
儉當詰其奢奢不見詰轉相高尚無有窮極矣(詰去/吉翻)
尚書張華以文學才識名重一時論者皆謂華宐為三
公中書監荀朂侍中馮紞以伐呉之謀深疾之(紞都/感翻)㑹
帝問華誰可託後事者華對以明德至親莫如齊王由
是忤㫖(忤五/故翻)朂因而譛之甲午以華都督幽州諸軍事
華至鎮撫循夷夏(夏户/雅翻)譽望益振帝復欲徴之馮紞侍
帝從容語及鍾㑹(從千/容翻)紞曰㑹之反頗由太祖(㑹反見/七十八)
(卷魏元帝咸熙元/年文帝廟號太祖)帝變色曰卿是何言邪紞免冠謝曰
臣聞善御者必知六轡緩急之宐故孔子以仲由兼人
而退之冉求退弱而進之(事見/論語)漢高祖尊寵五王而夷
滅(事並見漢高帝紀五王/兩韓信彭越英布盧綰)光武抑損諸將而克終(光武/不使)
(功臣預政事故皆保/其福祿無誅譴者)非上有仁暴之殊下有愚智之異
也蓋抑揚與奪使之然耳鍾㑹才智有限而太祖誇奬
無極居以重埶委以大兵使㑹自謂算無遺䇿功在不
賞遂搆凶逆耳向令太祖録其小能節以大禮抑之以
威權納之以軌則則亂心無由生矣帝曰然紞稽首曰
陛下既然臣之言宜思堅冰之漸(稽音啟易坤之初六/曰履霜堅冰至象曰)
(履霜堅冰隂始凝也/馴致其道至堅冰也)勿使如㑹之徒復致傾覆(復扶/又翻)帝
曰當今豈復有如㑹者邪紞因屏左右而言曰(屛必/郢翻)陛
下謀畫之臣著大功于天下據方鎮總戎馬者皆在陛
下聖慮矣帝黙然由是止不徴華　三月安北將軍嚴
詢敗慕容涉歸於昌黎斬獲萬計(敗補/邁翻)　魯公賈充老
病上遣皇太子省視起居(省悉/景翻)充自憂諡傳(充自知姦/回弑逆後)
(當加惡諡且不能逃良/史之筆誅傳柱戀翻)從子模曰是非久自見不可掩
也(從才用翻/見賢遍翻)夏四月庚午充薨世子黎民早卒無嗣妻
郭槐欲以充外孫韓謐為世孫(韓謐充壻韓壽之子世/孫謂嫡孫承祖父之世)
(者/)郎中令韓咸中尉曹軫諫曰(晉制諸王及諸郡公國/有郎中令中尉大農為)
(三/卿)禮無異姓為後之文今而行之是使先公受譏於後
世而懷愧於地下也槐不聽咸等上書求改立嗣事寑
不報槐遂表陳之云充遺意帝許之仍詔自非功如太
宰始封無後者皆不得以為比及太常議謚博士秦秀
曰充悖禮溺情以亂大倫(悖蒲/内翻)昔鄫養外孫莒公子為
後春秋書莒人滅鄫(春秋襄六年莒人滅鄫公羊傳曰/取後於莒也莒女有為鄫夫人者)
(立其出也穀梁傳曰莒人滅鄫非滅/也立異姓以涖祭祀滅亡之道也)絶父祖之血食開
朝廷之亂原案諡法昏亂紀度曰荒請謚荒公帝不從
更諡曰武　閏月丙子廣陸成矦李𦙍薨　齊王攸徳
望日隆荀朂馮紞楊珧皆惡之(惡烏/路翻)紞言於帝曰陛下
詔諸矦之國宐從親者始親者莫如齊王今獨留京師
可乎朂曰百僚内外皆歸心齊王陛下萬嵗後太子不
得立矣陛下試詔齊王之國必舉朝以為不可則臣言
驗矣帝以為然冬十二月甲申詔曰古者九命作伯或
入毗朝政或出御方嶽(朝直遥翻周禮九命作伯鄭𤣥/曰上公有功德者加命為二伯)
(得征五矦九伯者也鄭/司農云長諸矦為方伯)其揆一也侍中司空齊王攸佐
命立勲劬勞王室其以為大司馬都督青州諸軍事侍
中如故仍加崇典禮主者詳案舊制施行以汝南王亮
為太尉録尚書事領太子太傅光祿大夫山濤為司徒
尚書令衛瓘為司空征東大將軍王渾上書以為攸至
親盛德侔於周公宐贊皇朝與聞政事(與讀/曰預)今出攸之
國假以都督虚號而無典戎幹方之實(典戎典兵也詩/韓奕曰幹不庭)
(方言為/楨榦也)虧友于欵篤之義懼非陛下追述先帝文明太
后待攸之宿意也(待攸事見上/卷咸寧二年)若以同姓寵之太厚則
有呉楚逆亂之謀漢之吕霍王氏皆何人也(渾之意蓋/謂齊王不)
(當疑三楊/不當信也)歴觀古今茍事之輕重所在無不為害唯當
任正道而求忠良耳若以智計猜物雖親見疑至于疏
者庸可保乎愚以為太子太保缺宐留攸居之與汝南
王亮楊珧共幹朝事三人齊位足相持正既無偏重相
傾之埶又不失親親仁覆之恩計之盡善者也(覆敷/又翻)於
是扶風王駿光禄大夫李憙中䕶軍羊琇侍中王濟甄
德皆切諫(憙許記翻又音/熹甄之人翻)帝並不從濟使其妻常山公
主及德妻長廣公主俱入稽顙涕泣請帝留攸(稽音/啟)帝
怒謂侍中王戎曰兄弟至親今出齊王自是朕家事而
甄德王濟連遣婦來生哭人邪乃出濟為國子祭酒德
為大鴻臚(自侍中出/為外朝官)羊琇與北軍中候成粲謀見楊珧
手刅殺之(北軍中候漢官掌北軍五營魏省泰始四年/罷中軍將軍置北軍中候七年又罷中領軍)
(併/焉)珧知之辭疾不出諷有司奏琇左遷太僕琇憤怨發
病卒李憙亦以年老遜位卒於家憙在朝(朝直遥/翻下同)姻親
故人與之分衣共食而未嘗私以王官人以此稱之
是嵗散騎常侍薛瑩卒或謂呉郡陸喜曰瑩於呉士當
為第一乎喜曰瑩在四五之間安得為第一夫以孫皓
無道呉國之士沈黙其體潜而勿用者第一也(沈持/林翻)避
尊居卑禄以代耕者第二也侃然體國執正不懼者第
三也斟酌時宐時獻微益者第四也温恭脩慎不為謟
首者第五也過此以徃不足復數(復扶/又翻)故彼上士多淪
没而逺悔吝中士有聲位而近禍殃觀瑩之處身本末
又安得為第一乎(逺于願翻近其/靳翻處昌呂翻)
四年春正月甲申以尚書右僕射魏舒為左僕射下邳
王晃為右僕射晃孚之子也　戊午新沓康伯山濤薨
(魏明帝景初三年以遼東東沓縣吏/民過海居齊郡界者立為新沓縣)　帝命太常議崇
錫齊王之物博士庾旉太叔廣劉暾(旉讀曰敷太叔複/姓鄭莊公之弟段)
(封於京謂之京城太叔其後以/為氏又衛有太叔儀暾他昆翻)繆蔚郭頥秦秀傅珍上
表曰(繆靡㓜翻又莫六/翻姓也蔚紆勿翻)昔周選建明德以左右王室周
公康叔耼季皆入為三公(左傳衛大祝子魚曰武王之/母弟八人周公為太宰康叔)
(為司寇𣆀季為司空左/右讀如佐佑𣆀乃甘翻)明股肱之任重守地之位輕也
漢諸矦王位在丞相三公上其入讚朝政者乃有兼官
其出之國亦不復假台司虛名為隆寵也(漢諸矦王讃/朝政者惟東)
(平王/蒼耳)今使齊王賢邪則不宐以母弟之親尊居魯衛之
常職不賢邪不宐大啟土宇表見東海也古禮三公無
職坐而論道不聞以方任嬰之(嬰縈/也)惟宣王救急朝夕
然後命召穆公征淮夷故其詩曰徐方不回王曰旋歸
(見詩江漢/常武篇)宰相不得久在外也今天下已定六合為家
將數延三事與論太平之基(數色/角翻)而更出之去王城二
千里違舊章矣(司馬彪郡國志齊國/在洛陽東千八百里)旉純之子暾毅之
子也旉既具草先以呈純純不禁事過太常鄭黙博士
祭酒曹志(續漢志博士祭酒一人本僕射中興轉為/祭酒胡廣曰官名祭酒皆一位之元長也)志
愴然歎曰安有如此之才如此之親不得樹本助化而
逺出海隅晉室之隆其殆矣乎乃奏議曰古之夾輔王
室同姓則周公異姓則太公皆身居朝廷五世反𦵏(禮/記)
(檀弓曰太公封於營邱比及五世皆/反𦵏于周古人曰狐死正邱首仁也)及其衰也雖有五
霸代興豈與周召之治同日而論哉(言五霸代興以尊/周室不可與周召)
(夾輔之治同日而/論也治直吏翻)自羲皇以來豈一姓所能獨有當推
至公之心與天下共其利害乃能享國久長是以秦魏
欲獨擅其權而纔得没身周漢能分其利而親疎為用
此前事之明驗也志以為當如博士等議帝覽之大怒
曰曹志尚不明吾心况四海乎(謂曹志本魏陳思王植/之子植於魏文帝兄弟)
(也文帝之禁制植者為何/如今尚不能明吾之心乎)且謂博士不答所問而答所
不問(所問者崇錫齊王禮物而已/不問齊王當出與不當出也)横造異論下有司策
免鄭黙(横下孟翻/下户嫁翻)於是尚書朱整褚䂮奏志等侵官離
局(䂮離灼翻/離力智翻)迷罔朝廷崇飾惡言假託無諱請收志等
付廷尉科罪詔免志官以公還第(志在魏嗣爵陳王晉/受禪降為鄄城縣公)
其餘皆付廷尉科罪庾純詣廷尉自首旉以議草見示
愚淺聽之詔免純罪(首式/又翻)廷尉劉頌奏旉等大不敬當
棄市尚書奏請報聽廷尉行刑尚書夏矦駿曰官立八
座正為此時(六曹尚書并令僕/為八座為于偽翻)乃獨為駮議(駮北/角翻)左僕
射下邳王晃亦從駿議奏留中七日乃詔曰旉是議主
應為戮首但旉家人自首宐并廣等七人皆丐其死命
(丐貸/也)並除名二月詔以濟南郡益齊國(濟子/禮翻)己丑立齊
王攸子長樂亭矦寔為北海王(樂音/洛)命攸備物典䇿設
軒縣之樂(樂天子宫縣諸矦軒縣軒/縣者缺其一面縣讀曰懸)六佾之舞黄鉞朝
車乗輿之副從焉(朝直遥翻/乗繩證翻)　三月辛丑朔日有食之
　齊獻王攸憤怒發病乞守先后陵(先后謂文/明皇后也)帝不許
遣御醫診視(診止忍翻/候脉也)諸醫希㫖皆言無疾河南尹向
雄諫曰陛下子弟雖多然有德望者少齊王卧居京邑
所益實深不可不思也帝不納雄憤恚而卒(恚於/避翻)攸疾
轉篤帝猶催上道(上時/掌翻)攸自强入辭素持容儀疾雖困
尚自整厲舉止如常帝益疑其無疾辭出數日歐血而
薨帝徃臨䘮攸子冏號踊(號户/刀翻)訴父病為醫所誣詔即
誅醫以冏為嗣(冏俱/永翻)初帝愛攸甚篤為荀朂馮紞等所
搆欲為身後之慮故出之及薨帝哀慟不已馮紞侍側
曰齊王名過其實天下歸之今自薨殞社稷之福也陛
下何哀之過帝收淚而止詔攸䘮禮依安平獻王故事
(事見七十九/卷泰始八年)攸舉動以禮鮮有過事雖帝亦敬憚之每
引之同處必擇言而後發(鮮息善翻/處昌吕翻)　夏五月己亥琅
邪武王伷薨　冬十一月以尚書左僕射魏舒為司徒
　河南及荆楊等六州大水(荆强也言其氣躁强亦曰/警也言南蠻數為寇逆其)
(人有道後服無道先强當警備也又云取荆山以名州/統江夏南郡襄陽南陽順陽義陽新城魏興上庸建平)
(宐都南平武陵天門長沙衡陽/湘東零陵邵陵桂陽武昌安成)　歸命矦孫皓卒　是
嵗鮮卑慕容涉歸卒弟刪簒立(作考異曰載記刪/  耐今從燕書)將殺
涉歸子廆廆亡匿于遼東徐郁家(廆户賄翻又五罪翻/載記曰廆字奕洛瓖)
(杜佑曰本/名若洛廆)
五年春正月己亥有青龍二見武庫井中(見賢遍翻行/考異曰五)
(志作癸卯/今從帝紀)帝觀之有喜色百官將賀尚書左僕射劉毅
表曰昔龍降夏庭卒為周禍(國語曰夏之衰也褒人之/神化為二龍以伺于夏庭)
(夏后卜殺之與去之與止之莫吉卜請其漦而藏之吉/乃布幣而䇿告之龍亡而漦在櫝而藏之及殷周莫之)
(發也及厲王之末發而觀之漦流于庭不可除也王使/婦人不幃而譟之化為𤣥蚖以入于王府府之童妾未)
(筓亂而遭之既笄而孕當宣王而生不夫而育故懼而/棄之鬻弧服者取之以逃于褒褒人有獄以入于幽王)
(王遂嬖之使為后生伯服欲殺太子以成伯服太子奔/申申矦與犬戎伐王殺之驪山下夏户雅翻卒子恤翻)
易稱潜龍勿用陽在下也(易乾之初/九爻辭)尋案舊典無賀龍
之禮帝從之　初陳羣以吏部不能審覈天下之士故
令郡國各置中正州置大中正皆取本土之人任朝廷
官德充才盛者為之使銓次等級以為九品(事見六十/九卷魏文)
(帝黄初/元年)有言行脩著則升之(行下/孟翻)道義虧缺則降之吏
部憑之以補授百官行之浸久中正或非其人姦敝日
滋劉毅上疏曰今立中正定九品高下任意榮辱在手
操人主之威福奪天朝之權埶(操千高翻/朝直遥翻)公無考校之
負私無告訐之忌(謂銓次高下或有不當而在公不以/考校失實謂罪負發人隱慝無所不)
(至而在私不以/告訐為避忌)用心百態營求萬端亷譲之風滅爭訟
之俗成臣竊為聖朝恥之(為于/偽翻)蓋中正之設於損政之
道有八高下逐彊弱是非隨興衰一人之身旬日異狀
上品無寒門下品無埶族一也置州都者(州都謂/中正)本取
州里清議咸所歸服將以鎮異同一言議也今重其任
而輕其人使駁違之論横於州里(駁北角翻/横户孟翻)嫌讐之隙
結於大臣二也本立格之體為九品者謂才德有優劣
倫輩有首尾也今乃使優劣易地首尾倒錯三也(錯千/故翻)
陛下賞善罰惡無不裁之以法獨置中正委以一國之
重曽無賞罰之防又禁人不得訴訟使之縱横任意(縱/子)
(容/翻)無所顧憚諸受枉者抱怨積直不獲上聞四也一國
之士多者千數或流徙異邦或取給殊方(謂衣食有不/給者客於殊)
(方以取/給也)面猶不識况盡其才而中正知與不知皆當品
狀采譽於臺府(譽音/余)納毁於流言任已則有不識之蔽
聽受則有彼此之偏五也凡求人才欲以治民也(治直/之翻)
今當官著効者或附卑品在官無績者更獲高叙是為
抑功實而隆空名長浮華而廢考績六也(長知/兩翻)凡官不
同人事不同能今不狀其才之所宐而但第為九品以
品取人或非才能之所長以狀取人則為本品之所限
徒結白論(白素也釋素餐者以為/空餐白論猶空言也)而品狀相妨七也九
品所下不彰其罪所上不列其善各任愛憎以植其私
天下之人焉得不懈德行而鋭人事八也(焉於䖍翻/懈古隘翻)由
此論之職名中正實為姦府事名九品而有八損古今
之失莫大於此愚臣以為宐罷中正除九品棄魏氏之
敝法更立一代之美制太尉汝南王亮司空衛瓘亦上
疏曰魏氏承䘮亂之後(䘮息/浪翻)人士流移考詳無地故立
九品之制粗且為一時選用之本耳(粗坐/五翻)今九域同規
大化方始臣等以為宐皆蕩除末法咸用土斷(以土著/為斷也)
(斷丁/亂翻)自公卿以下以所居為正無復縣客(縣讀/曰懸)逺屬異
土盡除中正九品之制使舉善進才各由鄉論則華競
自息各求於已矣始平王文學江夏李重上疏(自魏以/來王國)
(置師友文學各一人/夏户雅翻上時掌翻)以為九品既除宐先開移徙聽相
并就則土斷之實行矣帝雖善其言而終不能改也
冬十二月庚午大赦　閏月當陽成矦杜預卒　是嵗
塞外匈奴胡太阿厚帥部落二萬九千三百人來降(帥/讀)
(曰率降/户江翻)帝處之塞内西河(處昌/吕翻)　罷寧州入益州置南
夷校尉以䕶之(置寧州見七十九卷泰始七年南考異/曰地理志太康三年廢寧州置  夷校)
(尉今從華/陽國志)
六年春正月尚書左僕射劉毅致仕尋卒(春考異曰晉/  秋在七年)
(十月今/從本傳)　戊辰以王渾為尚書左僕射渾子濟為侍中
渾主者處事不當(尚書主者也處昌/吕翻當丁浪翻)濟明法繩之(侍中/管門)
(下諸事故/得䋲以法)濟從兄佑素與濟不協(從才/容翻)因毁濟不能容
其父帝由是疎濟後坐事免官濟性豪侈帝謂侍中和
嶠曰我將罵濟而後官之如何嶠曰濟俊爽恐不可屈
帝召濟切譲之既而曰頗知愧不(不讀/曰否)濟曰尺布斗粟
之謡常為陛下愧之(謂帝不能容齊王/攸也為于偽翻)他人能令親者
疎臣不能令親者親(謂諌而/不聽也)以此愧陛下耳帝黙然嶠
洽之孫也(和洽見六十六卷漢/獻帝建安十四年)青梁幽冀州旱　秋八
月丙戌朔日有食之　冬十二月庚子襄陽武矦王濬
卒　是嵗慕容刪為其下所殺部衆復迎涉歸子廆而
立之涉歸與宇文部素有隙(宇文部亦鮮卑種其先有/大人曰普回因狩得玉璽)
(三紐文曰皇帝璽普回以為天授其俗謂天子曰宇文/故國號宇文併以為氏何氏姓苑曰宇文氏出自炎帝)
(其後以甞草之功鮮卑呼草為俟汾遂號為俟/汾氏後世通稱俟汾蓋音訛也代為鮮卑單于)廆請討
之朝廷弗許廆怒入宼遼西殺略甚衆帝遣幽州軍討
廆戰于肥如(肥如縣屬遼西郡應劭曰肥子奔/燕燕封於此賢曰肥如今平州)廆衆大
敗自是每嵗犯邉又東擊扶餘扶餘王依慮自殺(慮音/閭)
子弟走保沃沮(沮千/余翻)廆夷其國城驅萬餘人而歸
七年春正月甲寅朔日有食之魏舒稱疾固請遜位以
劇陽子罷舒所為必先行而後言遜位之際莫有知者
(帝考異曰舒遜位紀傳皆無年月本傳曰以災異遜位/  不聽後因正旦朝罷還第表送章綬按本傳又曰遜)
(位之際人莫知者若今年正旦日食遜位至它年正旦/乃送章綬不得云人無知者蓋止因今者正旦朝罷遂)
(以災異遜位/不復起耳)衛瓘與舒書曰每與足下共論此事日日
未果(瓘言亦欲遜位與共論此/事日復一日未果如言)可謂瞻之在前忽焉在
後矣(用論語顔/淵之言)　夏慕容廆寇遼東故扶餘王依慮子
依羅求帥見人還復舊國請援于東夷校尉何龕(帥讀/曰率)
(下同見賢遍翻見人謂見存之人也龕口含翻晉志曰/武帝置南蠻校尉於襄陽西戎校尉於長安南夷校尉)
(於寧州東夷校尉蓋/亦帝所置治遼東)龕遣督䕶賈沈將兵送之(魏晉之/間方鎮)
(各置督䕶領兵之/官也沈持林翻)廆遣其將孫丁帥騎邀之於路(騎奇/寄翻)
沈力戰斬丁遂復扶餘　秋匈奴胡都大博及萎莎胡
各帥種落十萬餘口詣雍州降(楊正衡曰莎素和翻帥/讀曰率據晉書萎莎胡)
(北狄種蓋亦匈奴類也杜佑曰晉史云北狄各以部落/為類其入居塞内者有屠各萎莎羌渠賀頼等種種章)
(勇翻雍/於用翻)　九月戊寅扶風武王駿薨冬十一月壬子以
隴西王泰都督關中諸軍事泰宣帝弟馗之子也(馗渠/龜翻)
　是嵗鮮卑拓跋悉鹿卒(鹿一/作禄)弟綽立(自泰始以來鮮/卑慕容拓跋二)
(部日以彊盛/故史著其世)
八年春正月戊申朔日有食之　太廟殿䧟九月改營
太廟作者六萬人　是嵗匈奴都督大豆得一育鞠等
復帥衆落萬一千五百口來降(魏既分塞内匈奴為五/部矣自去年來匈奴帥)
(種落來降者十有餘萬口史不言所以處之之/地此必自塞外來北匈奴之種落也復扶又翻)
九年春正月壬申朔日有食之(比三年正旦日食帝尋/晏駕晉以大亂天之示)
(戒蓋昭/昭矣)　夏六月庚子朔日有食之　郡國三十二大
旱　秋八月壬子星隕如雨　地震
　
　
　
　
　資治通鑑卷八十一
