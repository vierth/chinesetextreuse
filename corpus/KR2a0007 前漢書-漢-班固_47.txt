
　　唐正議大夫行祕書少監琅邪縣開國子顔師古注
　張周趙任申屠傳第十二
張蒼陽武人也好書律歴秦時為御史主柱下方書(如/淳)
(曰方板也謂事在板上者也秦置柱下史蒼為御史主/其事或曰主四方文書也師古曰下云蒼自秦時為柱)
(下御史明習天下圖書計籍則主四方文書/是也柱下居殿柱之下若今侍立御史矣)有罪亡歸
及沛公畧地過陽武蒼以客從攻南陽蒼當斬解衣伏
質(師古曰/質鍖也)身長大肥白如瓠時王陵見而怪其美士乃
言沛公赦勿斬遂西入武闗至咸陽沛公立為漢王入
漢中還定三秦陳餘擊走常山王張耳耳歸漢漢以蒼
為常山守從韓信擊趙蒼得陳餘趙地已平漢王以蒼
為代相備邊㓂已而徙為趙相相趙王耳耳卒相其子
敖復徙相代燕王臧荼反蒼以代相從攻荼有功封為
北平侯食邑千二百户遷為計相(文穎曰以能計故號/曰計相師古曰専主)
(計籍故/號計相)一月更以列侯為主計四歲(張晏曰以列侯典/校郡國簿書如淳)
(曰以其所主因以為官號與計相同時所卒立非久施/也師古曰去計相之名更號主計○劉攽曰四嵗字本)
(在黥布反上誤書在此○/宋祁曰浙本一月作三月)是時蕭何為相國而蒼乃自
秦時為柱下御史明習天下圖書計籍又善用算律歴
故令蒼以列侯居相府領主郡國上計者黥布反漢立
皇子長為淮南王而蒼相之十四年遷為御史大夫
周昌者沛人也其從兄苛(師古曰/苛音何)秦時皆為泗水卒史
及高祖起沛擊破泗水守監於是苛昌自卒史從沛公
(○宋祁曰越本自/作以校改以作自)沛公以昌為職志(應劭曰掌主職也/鄭氏曰主旗志也)
(師古曰志與幟/同音式異反)苛為客(張晏曰為帳下/賓客不掌管也)從入闗破秦沛
公立為漢王以苛為御史大夫昌為中尉漢三年楚圍
漢王滎陽急漢王出去而使苛守滎陽城楚破滎陽城
欲令苛將苛罵曰若趣降漢王不然今為虜矣(師古曰/若汝也)
(趣讀/曰促)項羽怒亨苛漢王於是拜昌為御史大夫常從擊
破項籍六年與蕭曹等俱封為汾陰侯苛子成以父死
事封為高景侯昌為人强力敢直言自蕭曹等皆卑下
之(師古曰下/音胡駕反)昌嘗燕入奏事(孟康曰以上宴時入奏事/師古曰燕謂安閑之居也)
高帝方擁戚姬(師古曰/擁抱也)昌還走(師古曰還/謂却退也)高帝逐得騎
昌項上問曰我何如主也昌仰曰陛下即桀紂之主也
於是上笑之然尤憚昌及高帝欲廢太子而立戚姬子
如意為太子大臣固爭莫能得上以留侯策止而昌庭
爭之强上問其説昌為人吃(師古曰吃/言之難也)又盛怒曰臣口
不能言然臣期期知其不可陛下欲廢太子臣期期不
奉詔(師古曰以口吃故每重言期期○劉攽曰期讀如/荀子曰欲綦色之綦楚人謂極為綦宋祁曰學官)
(本云臣口不能言然臣期期知其不可浙本然心知期/期不可陛下欲廢太子臣期期不奉詔予据此則前之)
(二吃作其後之二吃乃可為期耳若云臣期/知其不可又了無意矣又顔注文元無每字)上欣然而
笑即罷呂后側耳於東箱聽(師古曰正寢之東西室/皆曰箱言似箱篋之形)見
昌為跪謝曰微君太子幾廢(師古曰微無也/幾音鉅依反)是歲戚姬
子如意為趙王年十歲高祖憂萬歲之後不全也趙堯
為符璽御史趙人方與公(孟康曰方與縣名公其/號也師古曰音房豫)謂御
史大夫周昌曰君之史趙堯年雖少然奇士君必異之
是且代君之位昌笑曰堯年少刀筆吏耳何至是乎居
頃之堯侍高祖高祖獨心不樂悲歌羣臣不知上所以
然堯進請問曰(○宋祁曰/問疑作間)陛下所為不樂非以趙王年
少而戚夫人與呂后有隙備萬歲之後而趙王不能自
全乎高祖曰我私憂之不知所出(師古曰不/知計所出)堯曰陛下
獨為趙王置貴彊相及呂后太子羣臣素所敬憚者乃
可高祖曰然吾念之欲如是而羣臣誰可者堯曰御史
大夫昌其人堅忍伉直自呂后太子及大臣皆素嚴憚
之獨昌可高祖曰善於是召昌謂曰吾固欲煩公(師古/曰固)
(必也言必/欲勞煩公)公彊為我相趙(師古曰彊音其/兩反以下亦同)昌泣曰臣初
起從陛下陛下獨奈何中道而棄之於諸侯乎高祖曰
吾極知其左遷(師古曰是時尊右而卑左故/謂貶秩任為左遷佗皆類此)然吾私憂
趙念非公無可者公不得己彊行(師古曰/已止也)於是徙御史
大夫昌為趙相既行久之高祖持御史大夫印弄之曰
誰可以為御史大夫者孰視堯曰無以易堯(師古曰堯/可為之餘)
(人不能勝/也易代也)遂拜堯為御史大夫堯亦前有軍功食邑及
以御史大夫從擊陳豨有功封為江邑侯高祖崩太后
使使召趙王其相昌令王稱疾不行使者三反昌曰高
帝屬臣趙王(師古曰屬委/也音之欲反)王年少竊聞太后怨戚夫人
欲召趙王并誅之臣不敢遣王王且亦疾不能奉詔太
后怒廼使使召趙相相至謁太后太后罵昌曰爾不知
我之怨戚氏乎而不遣趙王昌既被徵高后使使召趙
王王果來至長安月餘見鴆殺昌謝病不朝見三歲而
薨諡曰悼侯傳子至孫意有罪國除景帝復封昌孫左
車為安陽侯有罪國除初趙堯既代周昌為御史大夫
高祖崩事惠帝終世高后元年怨堯前定趙王如意之
畫(師古曰畫謂畫/䇿令周昌為相)乃扺堯罪以廣阿侯任敖為御史大
夫
任敖沛人也少為獄吏高祖嘗避吏吏繫呂后遇之不
謹任敖素善髙祖怒擊傷主呂后吏及高祖初起敖以
客從為御史守豐二歲高祖立為漢王東擊項羽敖遷
為上黨守陳豨反敖堅守封為廣阿侯食邑千八百户
高后時為御史大夫三歲免孝文元年薨諡曰懿侯傳
子至曾孫越人坐為太常廟酒酸不敬國除初任敖免
平陽侯曹窋代敖為御史大夫(師古曰窋/音竹律反)高后崩與大
臣共誅諸呂後坐事免以淮南相張蒼為御史大夫蒼
與絳侯等尊立孝文皇帝四年代灌嬰為丞相漢興二
十餘年天下初定公卿皆軍吏蒼為計相時緒正律歴
(文穎曰緒尋也謂/本其統緒而正之)以高祖十月始至霸上故因秦時本
十月為歲首不革(師古曰/革改也)推五德之運以為漢當水德
之時上黑如故吹律調樂入之音聲及以比定律令(如/淳)
(曰比音比次之比謂五音清濁各有所比不相錯入以/定十二律之法令於樂官使長行之或曰謂比方之比)
(音必履反臣瓚曰謂以比故取類以定法律/與條令也師古曰依如氏之説比音頻二反)若百工天
下作程品(如淳曰若順也百工為噐物皆有尺寸斤兩/斛斗輕重之宜使得其法此之謂順晉灼曰)
(若豫及之辭師古曰言次律調音以定法/令及百工程品皆取則也若晉説是也)至於為丞相
卒就之(師古曰卒終/也就成也)故漢家言律歴者本張蒼蒼尤好
書(凡宋祁曰學官本尤作凡注不音陽夏公謂當從/  若從尤則師古當音好字作去聲浙本凡作尤)無
所不觀無所不通而尤邃律歴(師古曰䆳深/也音先遂反)蒼德安國
侯王陵(師古曰以救/其死刑故也)及貴父事陵陵死後蒼為丞相洗
沐常先朝陵夫人上食然後敢歸家蒼為丞相十餘年
魯人公孫臣上書陳終始五德傳(師古曰傳謂傳/次也音直戀反)言漢
土德時其符黄龍見當改正朔易服色事下蒼蒼以為
非是罷之其後黃龍見成紀於是文帝召公孫臣以為
博士草立土德時歴制度(張晏曰以秦水德漢土/勝之晉灼曰草創始也)更元
年蒼由此自詘(○宋祁曰/一作絀)謝病稱老蒼任人為中候(張/晏)
(曰所選舉保任也按中候官名師古/曰蒼有所保舉而其人為中候之官)大為姦利上以為
讓(師古曰用/此事責蒼)蒼遂病免孝景五年薨諡曰文侯傳國至
孫類有罪國除初蒼父長不滿五尺蒼長八尺餘蒼子
復長八尺及孫類長六尺餘蒼免相後口中無齒食乳
女子為乳母(師古曰言/每就飲之)妻妾以百數嘗孕者不復幸年
百餘歲廼卒著書十八篇言陰陽律歴事
申屠嘉梁人也以材官蹶張(如淳曰材官之多力能脚/踏彊弩張之故曰蹶張律)
(有蹶張士師古曰今之弩以手張者曰擘/張以足蹋者曰蹶張蹶音厥擘音布麥反)從高帝擊項
籍遷為隊率(師古曰一隊之/率也音所類反)從擊黥布為都尉孝惠時
為淮陽守孝文元年舉故以二千石從高祖者悉以為
闗内侯食邑二十四人而嘉食邑五百户十六年遷為
御史大夫張蒼免相文帝以皇后弟竇廣國賢有行欲
相之曰恐天下以吾私廣國久念不可而高帝時大臣
餘見無可者(師古曰見謂/見在之人)乃以御史大夫嘉為丞相因
故邑封為故安侯嘉為人廉直門不受私謁是時太中
大夫鄧通方愛幸賞賜累鉅萬文帝常燕飲通家其見
寵如是(○宋祁曰越/本無見字)是時嘉入朝而通居上旁有怠慢
之禮嘉奏事畢因言曰陛下幸愛羣臣則富貴之至於
朝廷之禮不可以不肅(師古曰/肅敬也)上曰君勿言吾私之(師/古)
(曰言欲私/敎戒之)罷朝坐府中嘉為檄召通詣丞相府(師古曰/檄木書)
(也長/二尺)不來且斬通通恐入言上上曰汝第往(師古曰/第但也)吾
今使人召若(師古曰若/亦汝也)通至詣丞相府免冠徒跣頓首
謝嘉嘉坐自如(師古曰/如其故)弗為禮責曰夫朝廷者高皇帝
之朝廷也通小臣戲殿上大不敬當斬史今行斬之(如/淳)
(曰嘉語其史曰/今便行斬之)通頓首首盡出血不解上度丞相已困
通(師古曰度/音徒各反)使使持節召通而謝丞相此吾弄臣君釋
之(○宋祁曰浙本此字上/有曰字君字下有其字)鄧通既至為上泣曰丞相幾
殺臣(師古曰幾/音巨依反)嘉為丞相五歲文帝崩孝景即位二年
鼂錯為内史貴幸用事諸法令多所請變更議以適罰
侵削諸侯(師古曰適/讀曰謫)而丞相嘉自絀(師古曰/絀退也)所言不用
疾錯錯為内史門東出不便更穿一門南出南出者太
上皇廟堧垣也(服䖍曰宮外垣餘地也如淳曰堧音畏/懦之懦師古曰堧音如椽反觧在食貨)
(志/)嘉聞錯穿宗廟垣為奏請誅錯客有語錯錯恐夜入
宮上謁自歸上(師古曰歸/首於天子)至朝嘉請誅内史錯上曰錯
所穿非真廟垣乃外堧垣故冗官居其中(師古曰冗謂/散輩也如今)
(之散官音/如勇反)且又我使為之錯無罪罷朝嘉謂長史曰吾
悔不先斬錯乃請之(師古曰言先/斬而後奏)為錯所賣至舍因歐
血而死諡曰節侯傳子至孫臾有罪國除自嘉死後開
封侯陶青桃侯劉舍及武帝時柏至侯許昌平棘侯薛
澤武彊侯莊青翟商陵侯趙周皆以列侯繼踵􁗍􁗍廉
謹(師古曰􁗍􁗍持整之/貌也􁗍音初角反)為丞相備員而已無所能發明
功名著於世者
贊曰張蒼文好律歴為漢名相(師古曰文好律歴猶/言名為好律歴也)而
專遵用秦之顓頊歴何哉(張晏曰不考經典專用顓頊/歴何哉師古曰何哉何為其)
(然/哉)周昌木强人也(師古曰言其強質如/木石然强音其兩反)任敖以舊德用
(張晏曰謂傷/辱呂后吏)申屠嘉可謂剛毅守節然無術學殆與蕭
曹陳平異矣(師古曰殆近也言其/識見不如蕭曺等也)
　
　
　
　
　
　
　
　
　
　
　前漢書卷四十二
　前漢書巻四十二考證
張蒼傳秦時為御史主柱下方書注若今侍立御史矣
　○(臣召南/)按柱下史本周制而秦因之老子在周為
　柱下史是也沈約宋志曰侍御史於周為柱下史師
　古注若今侍立御史矣立字似衍文唐制侍御史六
　人
周昌傳臣期期不奉詔○劉攽曰楚人謂極為綦○胡
　三省曰孔穎逹疏釋詁􁀹汔也杜預云汔期也然則
　期字雖别皆是近義言其近當如此史記周昌云云
　意亦與汔同
任敖傳平陽侯窋至與大臣共誅諸呂後坐事免○(臣/)
　(召南/)按史記作窋不與大臣共誅呂禄等免以高后
　紀核之窋行御史大夫事郎中令賈壽以灌嬰及齊
　楚合從告相國産也窋即以其語馳告丞相太尉及
　呂禄已去北軍相國産欲入未央宮作亂窋復馳語
　太尉則窋固非不與大臣共謀誅諸呂者也但代邸
　上議羣臣列名即云御史大夫臣蒼則孝文未立之
　時窋已罷官矣其後賞功又不及窋意者史記所云
　固得其實乎不然即不與太尉丞相較功亦當與襄
　平典客共賞矣
申屠嘉傳因故邑封為故安侯○(臣召南/)按故安縣屬
　涿郡漢初丞相俱以功臣已封列侯者為之嘉本功
　臣而由闗内侯為相則破格之事也後因丞相封侯
　遂起於此
　
　
　
　
　
　
　
　前漢書巻四十二考證
欽定四庫全書
　前漢書巻四十三
　　漢　　蘭　　　臺　　令　　