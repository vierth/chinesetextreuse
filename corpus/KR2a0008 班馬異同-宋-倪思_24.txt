
衛将軍驃騎列傳第五十一　史記百一十一
衛青霍去病列傳二十五　　漢書五十五
大将軍衛青者字仲卿其父鄭季河東平陽人也其父
鄭季為吏以縣吏給事平陽侯家平陽侯曹壽尚武帝
姊陽信長公主季與侯妾主家僮衛媪通生青青有同
母兄衛長子君及而姊衛子夫子夫自平陽公主家得
幸天子武帝故青冒姓為衛氏字仲卿長子更字長君
母號為衛媪媪長女衛君孺次女少兒次女即則子夫
後子夫男弟步廣皆冒衛氏青為侯家人少時歸其父
其父使牧羊先民母之子皆奴畜之不以為兄弟數青
甞從入人至甘泉居室有一鉗徒相青曰貴人也官至
封侯青笑曰人奴之生得毋無笞罵即足矣安得封侯
事乎青壯為侯家騎從平陽主建元二年春青姊子夫
得入宫幸上皇后堂邑大長公主女也無子妒大長公
主聞衛子夫幸有身妒之乃使人捕青青時給事建章
未知名大長公主執囚青欲殺之其友騎郎公孫敖與
壯士往篡取之以故得不死上聞迺召青為建章監侍
中及同母昆弟貴賞賜數日間累千金君孺為太僕公
孫賀妻少兒故與陳掌通上召貴掌公孫敖由此益貴
顯子夫為夫人青為太中大夫元光五六年拜青為車
騎将軍擊匈奴出上谷太僕公孫賀為輕車将軍出雲
中太中大夫公孫敖為騎将軍出代郡衛尉李廣為驍
騎将軍出鴈門軍各萬騎青至籠城斬首虜數百騎将
軍敖亡七千騎衛尉李廣為虜所得得脱歸皆當斬贖
為庶人賀亦無功唯青賜爵闗内侯是後匈奴仍侵犯
邉語在匈奴傳元朔元年春衛夫人有男立為皇后其
秋青為車騎将軍出鴈門復将三萬騎出鴈門擊匈奴
斬首虜數千人明年匈奴入殺遼西太守虜畧漁陽二
千餘人敗韓将軍軍漢令将軍李息擊之出代郡青斬
首虜數千明年令車騎将軍青復出雲中以西至髙闕
遂畧河南地至于隴西捕首虜數千畜數十百餘萬走
白羊樓煩王遂以取河南地為朔方郡以三千八百户
封青為長平侯青挍尉蘇建有功以千一百户封建為
平陵侯使建築朔方城青挍尉張次公有功封為岸頭
侯使建築朔方城天子上曰匈奴逆天理亂人倫暴長
虐老以盜竊為務行詐諸蠻夷造謀籍兵數為邉害故
興師遣将以征厥罪詩不云乎薄伐玁狁至于太原出
車彭彭城彼朔方今車騎将軍青度西河至髙闕獲首
虜二千三百級車輜畜産畢收為鹵已封為列侯遂西
定河南地按榆谿舊塞絶梓領梁北河討蒲泥破符離
斬輕鋭之卒捕伏聴者三千七一十一七級執訊獲醜
毆馬牛羊百有餘萬全甲兵而還益封青三千八百户
其明年後匈奴比嵗入殺代郡太守友入畧鴈門千餘
人其明年匈奴大入伐定襄上郡朔方所殺畧漢數千
人甚衆語在匈奴傳其明年元朔之五年春漢令車騎
將軍青将三萬騎出髙闕衛尉蘇建為游擊将軍左内
史李沮為彊弩将軍太僕公孫賀為騎将軍代相李蔡
為輕車将軍皆領属車騎将軍俱出朔方大行李息岸
頭侯張次公為将軍俱出右北平咸擊匈奴匈奴右賢
王當衛青等兵以為漢兵不能至此飲醉漢兵夜至圍
右賢王右賢王驚夜遁逃獨與其愛妾一人壯騎數百
馳潰圍北去漢輕騎挍尉郭成等逐追數百里不及弗
得得右賢裨王十餘人衆男女萬五千餘人畜數千十
百萬於是引兵而還至塞天子使使者持大将軍印即
軍中拜車騎将軍青為大将軍諸将皆以兵屬大将軍
大将軍立號而歸天子上曰大将軍青躬率戎士師大
㨗獲匈奴王十有餘人益封青六八千七百户而封青
子伉為冝春侯青子不疑為隂安侯青子登為發干侯
青固謝曰臣幸得待罪行間賴陛下神靈軍大㨗皆諸
挍尉力戰之功也陛下幸巳益封臣青臣青子在襁褓
中未有勤勞上幸列裂地封為三侯非臣待罪行間所
以勸士力戰之意也伉等三人何敢受封天子上曰我
非忘諸挍尉功也今固且圖之乃詔御史曰䕶軍都尉
公孫敖三從大将軍擊匈奴常䕶軍傅挍獲王以千五
百户封敖為合騎侯都尉韓説從大将軍出窳寘渾至
匈奴右賢王庭為麾戲下搏戰獲王以千三百户封説
為龍頟侯騎将軍公孫賀從大将軍獲王以千二百户
封賀為南窌侯輕車将軍李蔡再從大将軍𫉬王以千
六百户封蔡為樂安侯挍尉李朔挍尉趙不虞挍尉公
孫戎奴各三從大将軍獲王以千三百户封朔為涉陟
軹侯以千三百户封不虞為随成侯以千三百户封戎
奴為從平侯将軍李沮李息及挍尉豆如意中郎将綰
皆有功賜爵闗内侯沮息如意食邑各三百户其秋匈
奴入代殺都尉朱英其明年春大将軍青出定襄合騎
侯敖為中将軍太僕賀為左将軍翕侯趙信為前将軍
衛尉蘇建為右将軍郎中令李廣為後将軍左内史李
沮為彊弩将軍咸屬大将軍斬首數千級而還月餘悉
復出定襄擊匈奴斬首虜萬餘人右将軍蘇建前将軍
趙信并軍三千餘騎獨逢單于兵與戰一日餘漢兵且
盡前将軍信故胡人降為翕侯見急匈奴誘之遂将其餘
騎可八百犇降單于右将軍蘇建盡亡其軍獨以身得
亡去自歸大将軍青大将軍青問其罪正閎長史安議
郎周霸等建當云何霸曰自大将軍出未甞斬裨将今
建棄軍可斬以明将軍之威閎安曰不然兵法小敵之
堅大敵之禽也今建以數千當單于數萬力戰一日餘
士盡皆不敢有二心自歸自歸而斬之是示後無反意
也不當斬大将軍青曰青幸得以肺腑胏附待罪行間
不患無威而霸説我以明威甚失臣意且使臣職雖當
斬将以臣之尊寵而不敢自擅專誅於境外而具其歸
天子天子自裁之於是以見風為人臣不敢專權不亦
可乎軍吏皆曰善遂囚建詣行在所入塞罷兵是嵗也
霍去病始侯(史記是嵗也連大将軍姊子漢書/衛青傳止此下别起霍去病傳)
大将軍姊子霍去病大将軍靑姊少兒子也其父霍仲
孺先與少兒通生去病及衛皇后尊少兒更為詹事陳
掌妻去病以皇后姊子年十八幸為天子侍中善騎射
再從大将軍大将軍受詔與子壯士為剽票姚挍尉與
輕勇騎八百直棄大将軍數百里赴利斬捕首虜過當
於是天子上曰剽票姚挍尉去病斬首捕虜二千二十
八級及得相國當户斬單于大父行籍若侯産生捕季
父羅姑比再冠軍以二千六五百户封去病為冠軍侯
上谷太守郝賢四從大将軍捕斬首虜二千餘人三百
級以千一百户封賢為衆終利侯騎士孟已有功賜爵
關内侯邑三百户是嵗失兩将軍軍亡翕侯軍功不多
故大将軍青不益封右将軍蘇建至天子上不弗誅赦
其罪贖為庶人大将軍靑既還賜千金是時王夫人方
幸於上寗乗説大将軍青曰将軍所以功未甚多身食
萬户三子皆為侯者徒以皇后故也今王夫人幸而宗
族未富貴願将軍奉所賜千金為王夫人親壽大将軍
青乃以五百金為王夫人親壽天子上聞之問大将軍
青大将軍青以實言對上乃拜寗乗為東海都尉校尉
張騫從大将軍以甞使大夏留匈奴中乆導道軍知善
水草處軍得以無饑渴因前使絶國功封騫為博望侯
冠軍侯去病既侯三嵗元狩二三年春以冠軍侯去病
為驃票騎将軍将萬騎出隴西有功天子上曰驃票騎
将軍率戎士踰烏盭討遫濮涉狐奴歴五王國輜重人
衆攝慴讋者弗取兾㡬獲單于子轉戰六日過焉支山
千有餘里合短兵鏖臯蘭下殺折蘭王斬盧胡侯王鋭
悍者誅全甲獲醜執渾邪王子及相國都尉㨗首虜八
千餘九百六十級收休屠祭天金人師率減什七益封
去病二千二百户其夏驃騎将軍去病與合騎侯敖俱
出北地異道博望侯張騫郎中令李廣俱出右北平異
道皆擊匈奴郎中令廣将四千騎先至博望侯騫将萬
騎在後至匈奴左賢王将數萬騎圍郎中令廣郎中令
廣與戰二日死者過半所殺亦過當博望侯騫至匈奴
兵引去博望侯騫坐行留當斬贖為庶人而驃騎将軍
去病出北地已遂深入與合騎侯失道不相得驃騎将
軍去病踰居延至祈連山捕首虜甚多天子上曰驃票
騎将軍踰涉鈞耆濟居延遂過臻小月氏攻祈連山揚
武乎鱳得得單于單桓酋涂王及相國都尉以衆降下
者二千五百人可謂能舍服知成而止矣㨗斬首虜三
萬二百級獲五王五王母單于閼氏王子五十九人相
國将軍當户都尉六十三人師大率減什三益封去病
五千四百户賜挍尉從至小月氏者爵左庶長鷹擊司
馬破奴再從驃票騎将軍斬遬濮王捕稽且王右千騎
将得王王母各一人王子以下四十一人捕虜三千三
百三十人前行捕虜千四百人以千五百户封破奴為
從驃票侯挍尉句王髙不識從驃票騎将軍捕呼于屠
耆王王子以下十一人捕虜千七百六十八人以千一
百户封不識為冝冠侯挍尉僕多有功封為煇渠侯合
騎侯敖坐行留不與驃票騎将軍㑹當斬贖為庶人諸
宿将所将士馬兵亦不如驃騎去病驃騎去病所将常
選然亦敢深入常與壯騎先其大将軍軍亦有天幸未
甞困絶也然而諸宿将常坐留落不遇耦由此驃騎去
病日以親貴比大將軍其秋後單于怒渾邪王居西方
數為漢所破亡數萬人以驃票騎之兵也單于怒欲召
誅渾邪王渾邪王與休屠王等謀欲降漢使人先遣使
向邉境要遮漢人令報天子要道邉是時大行李息将
城河上得渾邪王使即馳傳以聞天子上聞之於是恐
其以詐降而襲邉乃令驃騎将軍去病将兵往迎之驃
騎去病既渡度河與渾邪王衆相望渾邪王裨王将見
漢軍而多欲不降者頗遁去驃騎去病乃馳入得與渾
邪王相見斬其欲亡者八千人遂獨遣渾邪王乗傳先
詣行在所盡将其衆渡度河降者數萬人號稱十萬既
至長安天子所以賞賜者數十巨鉅萬封渾邪王萬户
為漯隂侯封其裨王呼毒尼為下摩侯鷹庇䧹疪為煇
渠侯禽黎為河綦侯大當户銅離調雖為常樂侯於是
天子上嘉驃騎去病之功曰驃票騎将軍去病率師攻
征匈奴西域王渾邪王及厥衆萌咸相犇於率以軍粮
接食并将控弦萬有餘人誅獟駻悍獲㨗首虜八千餘
級降異國之王三十二人戰士不離傷十萬之衆咸畢
懐集服仍與興之勞爰及河塞庶㡬無亡患幸既永綏
矣以千七百户益封驃票騎将軍減隴西北地上郡戍
卒之半以寛天下之繇役居頃之乃迺分徙處降者於
邉五郡故塞外而皆在河南因其故俗為屬國其明年
匈奴入右北平定襄殺畧漢千餘人其明年天子上與
諸将議曰翕侯趙信為單于畫計常以為漢兵不能度
幕輕留今大發士卒其勢埶必得所欲是嵗元狩四年
也元狩四年春上令大将軍青驃票騎将軍去病将各
五萬騎步兵轉者踵軍數十萬而敢力戰深入之士皆
屬驃騎去病驃騎去病始為出定襄當單于捕虜虜言
單于東乃迺更令驃騎去病出代郡令大将軍青出定
襄郎中令李廣為前将軍太僕公孫賀為左将軍主爵
趙食其為右将軍平陽侯襄為後将軍皆屬大将軍兵
即度幕人馬凡五萬騎與驃騎等咸擊匈奴單于趙信
為單于謀曰漢兵既即度幕人馬罷匈奴可坐收虜耳
乃迺悉逺北其輜重皆以精兵待幕北而適直大将軍
青軍出塞千餘里見單于兵陳而待於是大将軍青令
武剛車自環為營而縱五千騎往當匈奴匈奴亦縱從
可萬騎㑹日且入而大風起砂沙礫擊面兩軍不相見
漢益縱左右翼繞單于單于視漢兵多而士馬尚彊戰
而匈奴不利薄暮單于遂乗六臝壯騎可數百直冒漢
圍西北馳去時已昏漢匈奴相紛挐殺傷大當漢軍左
挍捕虜言單于未昏而去漢軍因發輕騎夜追之大将
軍靑軍因随其後匈奴兵亦散走遲㑹明行二百餘里
不得單于頗捕斬首虜萬餘級遂至窴顔山趙信城得
匈奴積粟食軍軍留一日而還悉燒其城餘粟以歸大
将軍靑之與單于㑹也而前将軍廣右将軍食其軍别
從東道或失道後擊單于大将軍引還過幕南乃得迺
相逢前将軍右将軍大将軍青欲使使歸報令長史簿
責前将軍廣廣自殺右将軍食其至下吏贖為庶人大
将軍青軍入塞凡斬捕首虜萬九千級是時匈奴衆失
單于十餘日右谷蠡王聞之自立為單于單于後得其
衆右王乃迺去單于之號驃騎将軍去病亦将五萬騎
兵車重與大将軍軍等而無亡裨将悉以李敢等為大
挍當裨将出代右北平二千餘里直左方兵所斬捕功
已多於大将軍青軍既皆還天子上曰驃票騎将軍去
病率師躳将所獲葷粥允之士約輕齎絶大幕涉獲單
于章渠以誅北車耆轉擊左大将軍斬雙獲旗鼓歴涉
離度難侯濟弓閭盧獲屯頭王韓王等三人将軍相國
當户都尉八十三人封狼居胥山禪於姑衍登臨翰海
執鹵訊獲醜七萬有四百四十三級師率減什三二取
食於敵逴卓行殊逺而粮不絶以五千八百户益封驃
票騎将軍右北平太守路博徳屬驃票騎将軍㑹與興
城不失期從至檮余山斬首捕虜二千七八百級以千
六百户封博徳為符邳離侯北地都尉邢衛山從驃票
騎将軍獲王以千二百户封山為義陽侯故歸義侯因
淳王復陸支樓專剸王伊即靬皆從驃票騎将軍有功
以千三百户封復陸支為壯杜侯以千八百户封伊即
靬為衆利侯從驃票侯破奴昌武侯安稽從驃票騎有
功益封各三百户漁陽太守解挍尉敢皆獲得鼓旗鼓
賜爵為闗内侯解食邑三百户敢二百户挍尉自為爵
大左庶長軍吏卒為官賞賜甚多而大将軍青不得益
封軍吏卒皆無封侯者唯河西太守常恵雲中太守遂
成受賞遂成秩諸侯相賜食邑二百户黄金百斤惠爵
關内侯兩軍之出塞塞閲官及私馬凡十四萬匹而後
復入塞者不滿三萬匹乃迺益置大司馬位及大将軍
驃票騎将軍皆為大司馬定令令驃票騎将軍秩禄與
大将軍等自是之後大将軍青日退衰而驃騎去病日
益貴舉大将軍靑故人門下多去事驃騎去病輒得官
爵唯獨任安不肻去驃騎将軍去病為人少言不泄有
氣敢任往天子上甞欲教之孫吳孫兵法對曰顧方畧
何如耳不至學古兵法天子上為治第令驃騎視之對
曰匈奴未不滅無以家為也由此上益重愛之然少而
侍中貴不省士其從軍天子上為遣太官齎數十乗既
還重車餘棄粱肉而士有饑者其在塞外卒乏粮或不
能自振而驃騎去病尚穿域蹋躢鞠也事多此類大将
軍青為人仁善喜士退讓以和柔自媚於上然於天下
未有稱也驃騎将軍去病自四年軍後三年嵗元狩六
年而卒薨天子上悼之發屬國𤣥甲軍陳自長安至茂
陵為冢像象祁連山謚之并武與廣地曰景桓侯子嬗
嗣代侯嬗少字子侯上愛之幸其壯而将之居六嵗元
封元年嬗為奉車都尉從封泰山而薨卒謚哀侯無子
絶國除自驃騎将軍去病死後大将軍青長子冝春侯
伉坐法失侯後五嵗伉弟二人隂安侯不疑及發干侯
登皆坐酎金失侯失侯後二嵗冠軍侯國除絶其後四
年元封五年大将軍青卒薨諡為曰烈侯子伉嗣代為
長平侯六年坐法免自大将軍青圍單于之後十四年
嵗而卒竟不復擊匈奴者以漢馬少而又方南誅兩越
東伐朝鮮擊羌西南夷以故乆不伐胡初青既尊貴而
平陽侯曹壽有惡疾就國長公主問列侯誰賢者左右
皆言大将軍主笑曰此出吾家常騎從我奈何左右曰
於今尊貴無比於是長公主風白皇后皇后言之上迺
詔青大将軍以其得尚平陽公主與主合葬起冢象廬
山云故長平侯伉代侯六嵗坐法失侯左右兩大将軍
及諸裨將名最大将軍青凡七出擊匈奴斬捕首虜五
萬餘級一與單于戰收河南地遂置朔方郡再益封凡
萬一六千八三百户封三子為侯侯千三百户并之二
萬五千七二百户其挍尉裨将及挍尉以從大将軍侯
者九人其裨将及挍尉已為特将者十四五人為裨将
者曰李廣張騫公孫賀李蔡曹襄韓説蘇建皆自有傳
無傳者曰
将軍公孫賀賀義渠人其先胡種賀父渾邪景帝時為
平曲侯坐法失侯賀武帝為太子時舍人武帝立八嵗
以太僕為輕車將軍軍馬邑後四歲以輕車將軍出雲
中後五歲以騎將軍從大將軍有功封為南窌侯後一
歲以左將軍再從大將軍出定襄無功後四歲以坐酎
金失侯後八歲以浮沮將軍出五原二千餘里無功後
八歲以太僕為丞相封葛繹侯賀七為將軍出擊匈奴
無大功而再侯為丞相坐子敬聲與陽石公主姧為巫
蠱族滅無後(漢書/别傳)
將軍李息郁郅人也事景帝至武帝立八歲為材官將
軍軍馬邑後六歲為將軍出代後三歲為將軍從大將
軍出朔方皆無功凡三為將軍其後常為大行
將軍公孫敖義渠人以郎事武景帝至武帝立十二歲為
驃騎將軍出代亡卒七千人當斬贖為庶人後五歲以挍
尉從大將軍有功封為合騎侯後一歲以中將軍從大將
軍再出定襄無功後二歲以將軍出北地後驃騎失期
當斬贖為庶人後二歲以挍尉從大將軍無功後十四
歲以因杅將軍築受降城七歲復以因杅將軍再出擊
匈奴至余吾亡士卒多下吏當斬詐死亡居民間五六
嵗後發覺復擊坐妻為巫蠱族凡四為将軍出擊匈奴
一侯
将軍李沮雲中人事景帝武帝立十七嵗以左内史為
彊弩将軍後一嵗復為彊弩将軍
将軍李蔡成紀人也事孝文帝景帝武帝以輕車将軍
從大将軍有功封為樂安侯已為丞相坐法死(漢書/别傳)
将軍張次公河東人以挍尉從衛大将軍青有功封為
岸頭侯其後太后崩為将軍軍北軍後一嵗為将軍復
從大将軍凡再為将軍後坐法失侯次公父隆輕車武
射也以善射景帝幸近之也
将軍蘇建杜陵人以挍尉從衛将軍青有功為平陵侯
以将軍築朔方後四嵗為游擊将軍從大将軍出朔方
後一嵗以右将軍再從大将軍出定襄亡翕侯失軍當
斬贖為庶人其後為代郡太守卒冢在大猶鄉(漢書/别傳)
将軍趙信以匈奴相國降為翕侯武帝立十七嵗八年
為前将軍與單于匈奴戰敗降匈奴
将軍張騫以使通大夏還為挍尉從大将軍有功封為
博望侯後三嵗為将軍出右北平失期當斬贖為庶人
其後使通烏孫為大行而卒冢在漢中(漢書/别傳)
将軍趙食其祋祤人也武帝立二十二嵗八年以主爵
都尉從大将軍斬首六百六十級元狩三年賜爵闗内
侯黄金百斤明年為右将軍從大将軍出定襄迷失道
當斬贖為庶人
将軍曹襄以平陽侯為後将軍從大将軍出定襄襄曹
參孫也(漢書/别傳)
将軍韓説弓髙侯庶孫也以挍尉從大将軍有功為龍
頟侯坐酎金失侯元鼎六年以待詔為横海将軍擊東
越有功為按道侯以太初三年為游擊将軍屯於五原
外列城為光禄勲掘蠱太子宫衛太子殺之(漢書/别傳)
将軍郭昌雲中人也以挍尉從大将軍元封四年以太
中太夫為拔胡将軍屯朔方還擊昆明無功奪印
将軍荀彘太原廣武人以御見侍中用為挍尉數從大
将軍以元封三年為左将軍擊朝鮮無功以坐捕樓船
将軍坐法死誅
最驃票騎将軍去病凡六出擊匈奴其四出以将軍斬
捕首虜首十一萬餘級及渾邪王以衆降數萬遂開河
西酒泉之地西方益少胡㓂四益封凡萬五七千一七
百户其挍尉吏有功為侯者凡六人而後為将軍者二
人
将軍路博徳西河平州人以右北平太守從驃票騎将
軍有功封為符邳離侯驃票騎死後博徳以衛尉為伏
波将軍伐破南越益封其後坐法失侯為彊弩都尉屯
居延卒
将軍趙破奴故九太原人甞亡入匈奴已而歸漢為驃
票騎将軍司馬出北地時有功封為從驃票侯坐酎金
失侯後一嵗為匈河将軍攻胡至匈河水無功後二一
嵗擊虜樓蘭王後復封為浞野侯後六嵗以為浚稽将
軍将二萬騎擊匈奴左賢王左賢王與戰兵八萬騎圍
破奴破奴生為虜所得遂沒其軍居匈奴中十嵗復與
其太子安國亡入漢後坐巫蠱族自衛氏興大将軍青
首封其後枝支屬五人為五侯凡二十四嵗而五侯盡
皆奪國衛氏無為侯者征和中戾太子敗衛氏遂滅而
霍去病弟光貴盛自有傳
太史公賛曰蘇建語余曰吾甞説責大将軍至尊重而
天下之賢士大夫毋無稱焉願将軍觀古名将所招選
擇賢者勉之哉大将軍青謝曰自魏其武安之厚賓客
天子甞切齒彼親附待士大夫招賢絀黜不肖者人主
之柄也人臣奉法遵職而已何與招士驃票騎亦放方
此意其為将如此
　
　
　
　班馬異同卷二十四
欽定四庫全書
　班馬異同卷二十五
　　　　　　　　　　　　　