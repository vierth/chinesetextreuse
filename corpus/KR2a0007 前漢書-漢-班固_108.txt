
　　唐正議大夫行祕書少監琅邪縣開國子顔師古注
　元后𫝊第六十八
孝元皇后王莽之姑也莽自謂黄帝之後其自本曰(師/古)
(曰述其/本系)黄帝姓姚氏八世生虞舜舜起媯汭以媯為姓
(師古曰媯水名也曲水曰汭言因水為姓也汭音而銳/反○蕭該音義曰媯汭字書曰媯舜姓也該案舜居媯)
(水因以/為姓)至周武王封舜後媯滿於陳是為胡公十三世
生完完字敬仲犇齊(師古曰犇/古奔字)齊桓公以為卿姓田氏
十一世田和有齊國三世稱王(○宋祁曰舊/本三作二)至王建為
秦所滅項羽起封建孫安為濟北王至漢興安失國齊
人謂之王家因以為氏文景間安孫遂字伯紀處東平
陵(師古曰濟/南之縣)生賀字翁孺為武帝繡衣御史逐捕魏郡
羣盜堅盧等黨與及吏畏懦逗遛當坐者(師古曰懦音/乃喚反逗音)
(住又/音豆)翁孺皆縱不誅它部御史暴勝之等奏殺二千石
誅千石以下(師古曰二千石者奏而殺/之其千石以下則得専誅)及通行飲食坐
連及者大部至斬萬餘人語見酷吏𫝊翁孺以奉使不
稱免(師古曰不稱/謂不副所委)嘆曰吾聞活千人有封子孫吾所活
者萬餘人後世其興乎翁孺既免而與東平陵終氏為
怨廼徙魏郡元城委粟里為三老魏郡人徳之元城建
公曰(服䖍曰元城/人年老者也)昔春秋沙麓崩晉史卜之曰隂為陽
雄土火相乗(李竒曰此龜繇文也陰元后也陽漢也王/氏舜後土也漢火也故曰土火相乗陰盛)
(而沙/麓崩)故有沙麓崩後六百四十五年宜有聖女興其齊
田乎(張晏曰陰數八八八六十四土數五故六百四十/五嵗也春秋僖十四年沙麓崩嵗在乙亥至哀帝)
(元夀二年哀帝崩元后始攝政嵗/在庚申沙麓崩後六百四十五嵗)今王翁孺徙正直其
地(師古曰直亦當○宋/祁曰注末當有也字)日月當之元城郭東有五鹿之
虚即沙鹿地也(師古曰虚/讀曰墟)後八十年當有貴女興天下
云
翁孺生禁字稚君少學法律長安為廷尉史本始三年
生女政君即元后也禁有大志不修㢘隅好酒色多取
傍妻凡有四女八男長女君俠次即元后政君次君力
次君弟長男鳳孝卿次曼元卿譚子元(○宋祁曰譚字/上當有次字)
崇少子商子夏立子叔根稚卿逢時季卿唯鳳崇與元
后政君同母母適妻魏郡李氏女也(師古曰適/讀曰嫡)後以妬
去更嫁為河内茍賓妻初李親任政君在身(師古曰/任懐任)夢
月入其懐及壯大婉順得婦人道嘗許嫁未行所許者
死後東平王聘政君為姬未入王薨禁獨怪之使卜數
者相政君(師古曰數計也若言今之/祿命書也數音所具反)當大貴不可言禁
心以為然廼教書學鼓琴五鳳中獻政君年十八矣入
掖庭為家人子嵗餘㑹皇太子所愛幸司馬良娣病且
死謂太子曰妾死非天命廼諸娣妾良人更祝詛殺我
(師古曰更/音工衡反)太子憐之且以為然及司馬良娣死太子悲
恚發病忽忽不樂因以過怒諸娣妾莫得進見者久之
(○宋祁曰越/本無者字)宣帝聞太子恨過諸娣妾欲順適其意廼
令皇后擇後宫家人子可以虞侍太子者(師古曰此/虞與娛同)政
君與在其中(師古曰與/讀曰豫)及太子朝皇后廼見政君等五
人㣲令旁長御問知太子所欲太子殊無意於五人者
不得已於皇后(師古曰恐不副皇/后意故言不得已)彊應曰此中一人可
(師古曰非其/本心故曰彊)是時政君坐近太子又獨衣絳縁諸于(師/古)
(曰諸于大掖衣/即袿衣之類也)長御即以為是皇后使侍中杜輔掖庭
令濁賢交送政君太子宫(師古曰濁姓也交送謂/侍中掖庭令雜為使)見丙
殿得御幸有身先是者太子後宫娣妾以十數御幸久
者七八年莫有子及王妃壹幸而有身甘露三年生成
帝於甲館畫堂為世適皇孫(師古曰適/讀曰嫡)宣帝愛之自名
曰驁字太孫常置左右後三年宣帝崩太子即位是為
孝元帝立太孫為太子以母王妃為倢伃封父禁為陽
平侯後三日偼伃立為皇后禁位特進禁弟宏至長樂
衛尉永光二年禁薨諡曰頃侯長子鳳嗣侯為衛尉侍
中皇后自有子後希復進見太子壯大寛博恭慎語在
成紀其後幸酒樂燕樂(師古曰幸酒好酒也樂宴樂/好宴私之樂也解具在成紀)元
帝不以為能而傅昭儀有寵於上生定陶共王王多材
蓺上甚愛之坐則側席行則同輦(師古曰側席/謂附近御坐)常有意
欲廢太子而立共王時鳳在位與皇后太子同心憂懼
賴侍中史丹擁右太子(師古曰右/音佑助也)語在丹傳上亦以皇
后素謹慎而太子先帝所常留意故得不廢元帝崩太
子立是為孝成帝尊皇后為皇太后以鳳為大司馬大
將軍領尚書事益封五千戸王氏之興自鳳始又封太
后同母弟崇為安成侯食邑萬户鳳庶弟譚等皆賜爵
闗内侯食邑其夏黄霧四塞終日(師古曰塞滿也/言四方皆滿)天子
以問諫大夫楊興博士駟勝等對皆以為隂盛侵陽之
氣也髙祖之約也非功臣不侯今太后諸弟皆以無功
為侯非髙祖之約外戚未曽有也故天為見異言事者
多以為然鳳於是懼上書辭謝曰陛下即位思慕諒闇
(師古曰商書云髙宗諒闇諒信也闇/黙也言居父喪信黙三年不言也)故詔臣鳳典領尚
書事上無以明聖徳下無以益政治今有茀星天地赤
黄之異(師古曰茀/與孛同)咎在臣鳳當伏顯戮以謝天下今諒
闇已畢大義皆舉宜躬親萬機以承天心因乞骸骨辭
職上報曰朕承先帝聖緒渉道未深不明事情是以隂
陽錯繆日月無光赤黄之氣充塞天下咎在朕躬今大
將軍廼引過自予欲上尚書事歸大將軍印綬罷大司
馬官是明朕之不徳也朕委將軍以事誠欲庶㡬有成
顯先祖之功徳將軍其專心固意輔朕之不逮毋有所
疑後五年諸吏散騎安成侯崇薨諡曰共侯有遺腹子
奉世嗣侯太后甚哀之明年河平二年上悉封舅譚為
平阿侯商成都侯立紅陽侯根曲陽侯逢時髙平侯五
人同日封故世謂之五侯太后同産唯曼蚤卒(張晏曰/同父則)
(為同產不必同母也/上言唯鳳崇同母也)餘畢侯矣太后母李親茍氏妻生
一男名參寡居頃侯禁在時太后令禁還李親(師古曰/召還王)
(氏/)太后憐參欲以田蚡為比而封之(李竒曰田蚡與孝/景王后同母異父)
(得封故也師古曰/比例也音必寐反)上曰封田氏非正也以參為侍中水
衡都尉王氏子弟皆卿大夫侍中諸曹分㨿埶官滿朝
廷大將軍鳳用事上遂謙讓無所顓(師古曰顓與專同/凡事皆不自専也)
左右常薦光祿大夫劉向少子歆通逹有異材(○宋祁/曰舊本)
(異字上有竒字考異無/故削之今越本亦無)上召見歆誦讀詩賦甚說之(師/古)
(曰說讀/曰悦)欲以為中常侍召取衣冠臨當拜左右皆曰未
曉大將軍(師古曰/曉猶白)上曰此小事何須闗大將軍左右叩
頭争之上於是語鳳鳳以為不可廼止其見憚如此上
即位數年無繼嗣體常不平(師古曰言/多疾疢)定陶共王來朝
太后與上承先帝意遇共王甚厚賞賜十倍於它王不
以往事為纎介(師古曰往事謂先帝時欲以/代太子也言無纎介之嫌怒)共王之來
朝也天子留不遣歸國上謂共王我未有子人命不諱
(師古曰人命無常不可諱○宋祁曰/注曰字下當有言字注末當有也字)一朝有它且不復
相見(師古曰它/謂晏駕也)爾長留侍我矣其後天子疾益有瘳共
王因留國邸旦夕侍上上甚親重大将軍鳯心不便共
王在京師㑹日蝕鳳因言日蝕隂盛之象為非常異定
陶王雖親於禮當奉藩在國今留侍京師詭正非常(師/古)
(曰詭/違也)故天見戒宜遣王之國上不得已於鳳而許之(師/古)
(曰言廹於/鳳不得止)共王辭去上與相對涕泣而决京兆尹王章
素剛直敢言以為鳳建遣共王之國非是(師古曰建/立其議也)廼
奏封事言日蝕之咎矣天子召見章延問以事章對曰
天道聰眀佑善而災惡以瑞異為符效今陛下以未有
繼嗣引近定陶王(師古曰近/音巨靳反)所以承宗廟重社稷上順
天心下安百姓此正義善事當有祥瑞何故致災異災
異之發為大臣顓政者也今聞大將軍猥歸日蝕之咎
於定陶王(師古曰猥/猶曲也)建遣之國茍欲使天子孤立於上
顓擅朝事以便其私非忠臣也且日蝕陰侵陽臣顓君
之咎今政事大小皆自鳳出天子曽不壹舉手鳳不内
省責(○宋祁曰省字/上當有自字)反歸咎善人推逺定陶王(師古曰/逺音于)
(萬/反)且鳳誣罔不忠非一事也前丞相樂昌侯商(師古曰/王商也)
本以先帝外屬内行篤有威重位歴將相國家柱石臣
也其人守正不肯詘節随鳳委曲卒用閨門之事為鳳
所罷身以憂死衆庶愍之又鳳知其小婦弟張羙人已
甞適人(師古曰小婦妾也/弟謂女弟即妺也)於禮不宜配御至尊託以為
宜子内之後宫茍以私其妻弟聞張羙人未甞任身就
館也(師古曰是則不為宜/子明鳳所言非實)且𦍑胡尚殺首子以盪腸正
世(師古曰盪洗滌也言婦初来所生/之子㦯它姓○宋祁曰腸當作腹)况於天子而近已
出之女也此三者皆大事陛下所自見足以知其餘及
它所不見者(師古曰以所見者譬/之則不見者可知)鳳不可令久典事宜
退使就第選忠賢以代之自鳳之白罷商後遣定陶王
也上不能平及聞章言天子感寤納之謂章曰㣲京兆
尹直言吾不聞社稷計(師古曰/微無也)且唯賢知賢君試為朕
求可以自輔者於是章奏封事薦中山孝王舅琅邪太
守馮野王先帝時歴二卿忠信質直知謀有餘野王以
王舅出以賢復入明聖主樂進賢也上自為太子時數
聞野王先帝名卿聲譽出鳳逺甚方倚欲以代鳳初章
每召見上輙辟左右(師古曰辟/讀曰闢)時太后從弟長樂衛尉
𢎞子侍中音(師古曰𢎞者太后之/叔父也音則從父弟)獨側聴具知章言以
語鳳鳳聞之稱病出就第上疏乞骸骨謝上曰臣材駑
愚戇得以外屬兄弟七人封為列侯宗族䝉恩賞賜無
量輔政出入七年國家委任臣鳳所言輒聴薦士常用
無一功善陰陽不調災異數見咎在臣鳳奉職無狀此
臣一當退也五經𫝊記師所誦說咸以日蝕之咎在於
大臣非其人易曰折其右肱(師古曰豐卦九三/爻辭也肱臂也)此臣二
當退也河平以來臣久病連年數出在外曠職素餐此
臣三當退也(師古曰空廢職/任徒受祿秩也)陛下以皇太后故不忍誅
廢臣猶自知當逺流放又重自念(師古曰重/音直用反)兄弟宗族
所䝉不測當殺身靡骨死輦轂下(師古曰靡碎/也音武皮反)不當以
無益之故有離寑門之心誠嵗餘以來所苦加侵(師古/曰誠)
(實/也)日月益甚(○宋祁曰越/本月作日)不勝大願願乞骸骨歸自治
養兾賴陛下神靈未埋髪齒朞月之間幸得瘳愈復望
帷幄不然必寘溝壑臣以非材見私天下知臣受恩深
也以病得全骸骨歸天下知臣被恩見哀重巍巍也(師/古)
(曰巍巍髙貌/重音直用反)進退於國為厚萬無纎介之議(師古曰論/者不云疏)
(斥外/戚也)唯陛下哀憐其辭指甚哀太后聞之為垂涕不御
食上少而親倚鳳弗忍廢廼報鳳曰朕秉事不眀政事
多闕故天變婁臻咸在朕躬(師古曰婁/古屢字)將軍廼深引過
自予欲乞骸骨而退則朕將何嚮焉書不云乎公毋困
我(師古曰周書洛誥載成王吿周公辭也/言公必須留京師毋得逺去而令我困)務専精神安
心自持期於亟瘳稱朕意焉(師古曰亟/急瘳差也)於是鳳起視事
上使尚書劾奏章知野王前以王舅出補吏而私薦之
欲令在朝阿附諸侯又知張美人體御至尊而妄稱引
羌胡殺子蕩腸非所宜言遂下章吏廷尉致其大逆罪
以為比上夷狄欲絶繼嗣之端背畔天子私為定陶王
章死獄中妻子徙合浦自是公卿見鳳側目而視郡國
守相刺史皆出其門(師古曰言為其家/寮屬者皆得大官)又以侍中太僕
音為御史大夫列於三公而五侯羣弟爭為奢侈賂遺
珍寳四面而至後庭姬妾各數十人僮奴以千百數羅
鐘磬舞鄭女作倡優狗馬馳逐大治第室起土山漸臺
洞門髙廊閣道連屬彌望(師古曰彌竟也言望之/極目也屬音之欲反)百姓
歌之曰五侯初起曲陽最怒(○宋祁曰怒音/暖五反上聲)壊決髙都
連竟外杜(服䖍曰壊決髙都水入長安髙都水在長安/西也孟康曰杜鄠二縣之間田畆一金言其)
(境自長安至杜陵也李竒曰長安有髙都水外杜里既/壊決髙都作殿復衍及杜里師古曰成都侯商自擅穿)
(帝城引水耳曲陽無此事又雖大作第/宅不得從長安至杜陵也李説為是)土山漸臺西白
虎(師古曰皆放效天子之制也○/宋祁曰浙本西字下有象字)其奢侈如此然皆通
敏人事好士養賢傾財施予以相髙尚鳳輔政凡十一
嵗陽朔三年秋鳳病天子數自臨問親執其手涕泣曰
將軍病如有不可言平阿侯譚次將軍矣(師古曰不可/言謂死也不)
(欲斥/言之)鳳頓首泣曰譚等雖與臣至親行皆奢僭無以率
導百姓不如御史大夫音謹敕(師古曰/敕整也)臣敢以死保之
及鳳且死上疏謝上復固薦音自代言譚等五人必不
可用天子然之初譚倨不肯事鳳(師古曰倨/慢也音㩀)而音敬鳳
卑恭如子故薦之鳳薨天子臨弔贈寵送以輕車介士
軍陳自長安至渭陵諡曰敬成侯子襄嗣侯為衛尉御
史大夫音竟代鳳為大司馬車騎將軍而平阿侯譚位
特進領城門兵谷永說譚令讓不受城門職由是與音
不平語在永𫝊音既以從舅越親用事小心親職嵗餘
上下詔曰車騎將軍音宿衛忠正勤勞國家前為御史
大夫以外親宜典兵馬入為將軍不獲宰相之封朕甚
慊焉其封音為安陽侯食邑與五侯等俱三千户初成
都侯商甞病欲避暑從上借眀光宫(師古曰黄圗云明/光宫在城内近桂)
(宫/也)後又穿長安城引内灃水注第中大陂以行舩立羽
葢張周帷輯濯越歌(師古曰輯與楫同濯與櫂同皆所/以行船也令執楫櫂人為越歌也)
(楫謂櫂之短者也今吳越之人/呼為橈音饒越歌為越之歌)上幸商第見穿城引水
意恨内銜之未言後㣲行出過曲陽侯第又見園中土
山漸臺似類白虎殿(師古曰黄圖/云在未央宫)於是上怒以讓車騎
將軍音商根兄弟欲自黥劓謝太后上聞之大怒廼使
尚書責問司隸校尉京兆尹知成都侯商擅穿帝城決
引灃水曲陽侯根驕奢僭上赤墀青𤨏(孟康曰以靑畫/戸邉鏤中天子)
(制也如淳曰門楣格再重如人衣領再重裏者青名曰/青𤨏天子門制也師古曰孟說是青𤨏者刻為連𤨏文)
(而以青/塗之也)紅陽侯立父子臧匿姦猾亡命賔客為羣盜司
隸京兆皆阿縱不舉奏正法二人頓首省户下又賜車
騎將軍音䇿書曰外家何甘樂禍敗(師古曰言此罪/過並身自為之)而
欲自黥劓相戮辱於太后前傷慈母之心以危亂國外
家宗族彊上一身寖弱日久(師古曰/寖漸也)今將一施之(師古/曰行)
(刑/罰)君其召諸侯令待府舎(師古曰令總集音/之府舎待詔命)是日詔尚
書奏文帝時誅將軍薄昭故事車騎將軍音籍槀請罪
(師古曰自坐槀/上言就刑戮也)商立根皆負斧質謝上不忍誅然後得
已久之平阿侯譚薨諡曰安侯子仁嗣侯太后憐弟曼
蚤死獨不封曼寡婦渠供養東宫子莽幼孤不及等比
(師古曰比音必寐反○/宋祁曰婦舊本作娣)常以為語平阿侯譚成都侯商
及在位多稱莽者久之上復下詔追封曼為新都哀侯
而子莽嗣爵為新都侯後又封太后姊子淳于長為定
陵侯王氏親屬侯者凡十人上悔廢平阿侯譚不輔政
而薨也廼復進成都侯商以特進領城門兵置幕府得
舉吏如將軍杜鄴說車騎將軍音令親附商語在鄴𫝊
王氏爵位日盛唯音為修整數諫正有忠節輔政八年
薨弔贈如大將軍諡曰敬侯子舜嗣侯為太僕侍中特
進成都侯商代音為大司馬衛將軍而紅陽侯立位特
進領城門兵商輔政四嵗病乞骸骨天子閔之更以為
大將軍益封二千户賜錢百萬商薨弔贈如大將軍故
事諡曰景成侯子况嗣侯紅陽侯立次當輔政有罪過
語在孫寳𫝊上廼廢立而用光祿勲曲陽侯根為大司
馬票騎將軍嵗餘益封千七百戸髙平侯逢時無材能
名稱是嵗薨諡曰戴侯子買之嗣侯綏和元年上即位
二十餘年無繼嗣而定陶共王已薨子嗣立為王王祖
母定陶傅太后重賂遺票騎將軍根為王求漢嗣根為
言上亦欲立之遂徴定陶王為太子時根輔政五嵗矣
乞骸骨上廼益封根五千户賜安車駟馬黄金五百斤
罷就第先是定陵侯淳于長以外屬能謀議為衛尉侍
中在輔政之次是嵗新都侯莽吿長伏罪與紅陽侯立
相連(師古曰伏罪謂舊/罪陰伏未發者也)長下獄死立就國語在長𫝊故
曲陽侯根薦莽以自代上亦以為莽有忠節遂擢莽從
侍中騎都尉光祿大夫為大司馬嵗餘成帝崩哀帝即
位太后詔莽就第避帝外家哀帝初優莽不聽莽上書
固乞骸骨而退上廼下詔曰曲陽侯根前在位建社稷
䇿侍中太僕安陽侯舜往時護太子家導朕忠誠専壹
有舊恩新都侯莽憂勞國家執義堅固庶㡬與為治太
皇太后(○宋祁曰越/本無太皇字)詔休就第朕甚閔焉其益封根二
千户舜五百戸莽三百五十户以莽為特進朝朔望又
還紅陽侯立京師哀帝少而聞知王氏驕盛心不能善
以初立故優之後月餘司隸校尉解光奏曲陽侯根宗
重身尊三世㩀權五將秉政天下輻湊自效(師古曰效/獻也獻其)
(疑誠○宋祁曰浙/本注文獻並作致)根行貪邪臧累鉅萬縱横恣意(師古/曰横)
(音胡/孟反)大治室第第中起土山立兩市殿上赤墀戸青𤨏
逰觀射獵使奴從者被甲持弓弩陳為歩兵止宿離宫
水衡共張(師古曰共音居用/反張音竹亮反)發民治道百姓苦其役内
懐姦邪欲筦朝政(師古曰筦/與管同)推親近吏主簿張業以為
尚書蔽上壅下内塞王路外交藩臣驕奢僭上壞亂制
度案根骨肉至親社稷大臣(師古曰至親謂/於成帝為舅)先帝棄天
下根不悲哀思慕山陵未成公聘取故掖庭女樂五官
殷嚴王飛君等(如淳曰五官官名也外/戚𫝊曰五官視三百石)置酒歌舞捐忘
先帝厚恩背臣子義及根兄子成都侯况幸得以外親
繼父為列侯侍中不思報厚恩亦聘取故掖庭貴人以
為妻皆無人臣禮大不敬不道於是天子曰先帝遇根
况父子至厚也今廼背忘恩義以根甞建社稷之䇿(師/古)
(曰謂立哀/帝為嗣也)遣就國免况為庶人歸故郡根及况父商所
薦舉為官者皆罷後二嵗傅太后帝母丁姬皆稱尊號
有司奏新都侯莽前為大司馬貶抑尊號之議虧損孝
道及平阿侯仁臧匿趙昭儀親屬皆就國天下多冤王
氏諫大夫楊宣上封事言孝成皇帝深惟宗廟之重稱
述陛下至徳以承天序聖䇿深逺恩徳至厚惟念先帝
之意豈不欲以陛下自代奉承東宫㢤(師古曰言/供養太后)太皇
太后春秋七十數更憂傷(師古曰更經/也音工衡反)敕令親屬引領
以避丁傅(師古曰引領自/引首領而退也)行道之人為之隕涕况於陛
下時登髙逺望獨不慙於延陵乎哀帝深感其言復封
商中子邑為成都侯元夀元年日蝕賢良對䇿多訟新
都侯莽者上於是徴莽及平阿侯仁還京師侍太后曲
陽侯根薨國除眀年哀帝崩無子太皇太后以莽為大
司馬與共徴立中山王奉哀帝後是為平帝帝九嵗常
年被疾太后臨朝委政於莽莽顓威福紅陽侯立莽諸
父平阿侯仁素剛直莽内憚之令大臣以罪過奏遣立
仁就國莽日誑燿太后言輔政致太平羣臣奏請尊莽
為安漢公後遂遣使者廹守立仁令自殺賜立諡曰荒
侯子柱嗣仁諡曰刺侯子術嗣是嵗元始三年也眀年
莽風羣臣奏立莽女為皇后(師古曰風/讀曰諷)又奏尊莽為宰
衡莽母及兩子皆封為列侯語在莽𫝊莽既外壹羣臣
令稱已功徳又内媚事旁側長御以下賂遺以千萬數
白尊太后姊妹君俠為廣恩君君力為廣恵君君弟為
廣施君皆食湯沐邑日夜共譽莽莽又知太后婦人厭
居深宫中莽欲虞樂以市其權(張晏曰以逰觀之樂易/其權若市買之易物者)
(也師古曰/虞與娛同)廼令太后四時車駕廵狩四郊(師古曰邑外/謂之郊近二)
(十里也○宋祁曰近字下當有郊字劉奉世/曰言郊不必二十里也鄠槐里焉得云近)存見孤寡
貞婦春幸繭館(師古曰漢宫閣疏云上林/苑有繭觀葢蠶繭之所也)率皇后列侯
夫人桑遵覇水而祓除(師古曰桑採桑也/遵循也謂縁水邉)夏遊篽宿鄠
杜之間(師古曰篽宿苑在長安城南今之御/宿川是也○宋祁曰篽一本作御)秋歴東館
望昆眀集黄山宫冬饗飲飛羽(師古曰黄山宫在槐里/飛羽殿在未央宫中羽)
(字或/作雨)校獵上蘭(師古曰上蘭觀/名也在上林中)登長平館(師古曰在/長平坂也)臨
涇水而覽焉太后所至屬縣輙施恩恵賜民錢帛牛酒
嵗以為常太后從容言曰(師古曰從/音千容反)我始入太子家時
見於丙殿至今五六十嵗尚頗識之(師古曰識記/也音式志反)莽因
曰太子宫幸近可壹往逰觀不足以為勞於是太后幸
太子宫甚說(師古曰說/讀曰悅)太后旁弄兒病在外舎(服䖍曰/言婢侍)
(史生兒取以/作弄兒也)莽自親候之其欲得太后意如此平帝崩
無子莽徴宣帝元孫選最少者廣戚侯子劉嬰年二嵗
託以卜相為最吉廼風公卿奏請立嬰為孺子(師古曰/風讀曰)
(諷/)令宰衡安漢公莽踐阼居攝如周公傅成王故事太
后不以為可力不能禁於是莽遂為攝皇帝改元稱制
焉俄而宗室安衆侯劉崇及東郡太守翟義等惡之更
舉兵欲誅莽(師古曰更/音工衡反)太后聞之曰人心不相逺也(師/古)
(曰言所/見者同)我雖婦人亦知莽必以是自危不可其後莽遂
以符命自立為真皇帝先奉諸符瑞以白太后太后大
驚初漢髙祖入咸陽至覇上秦王子嬰降於軹道奉上
始皇璽及髙祖誅項籍即天子位因御服其璽世世𫝊
受號曰漢𫝊國璽以孺子未立(○宋祁曰别本作未/即立或作未即位)璽
臧長樂宫及莽即位請璽太后不肯授莽莽使安陽侯
舜諭指舜素謹敕太后雅愛信之舜既見太后知其為
莽求璽怒罵之曰而屬父子宗族䝉漢家力富貴累世
(師古曰/而汝也)既無以報受人孤寄乗便利時奪取其國(師古/曰孤)
(寄言以孤/寄託之)不復顧恩義人如此者狗豬不食其餘(師古/曰言)
(惡/賤)天下豈有而兄弟邪且若自以金匱符命為新皇帝
(師古曰/若亦汝)變更正朔服制亦當自更作璽𫝊之萬世何用
此亡國不祥璽為而欲求之我漢家老寡婦旦暮且死
欲與此璽俱葬終不可得太后因涕泣而言旁側長御
以下皆垂涕舜亦悲不能自止良久廼仰謂太后臣等
已無可言者(師古曰言/不可諌止)莽必欲得𫝊國璽太后寧能終
不與邪太后聞舜語切恐莽欲脅之廼出漢𫝊國璽投
之地以授舜曰我老已死知而兄弟今滅族也(○宋祁/曰知而)
(越本知作如/考異更作如)舜既得𫝊國璽奏之莽大說(師古曰說/讀曰悅)廼
為太后置酒未央宫漸臺大縱衆樂莽又欲改太后漢
家舊號易其璽綬恐不見聴而莽疎屬王諫欲諂莽上
書言皇天廢去漢而命立新室太皇太后不宜稱尊號
當随漢廢以奉天命莽廼車駕至東宫親以其書白太
后太后曰此言是也(師古曰恚/懟之辭也)莽因曰此誖徳之臣也
(師古曰誖乖/也音布内反)罪當誅於是冠軍張永獻符命銅璧文言
太皇太后當為新室文母太皇太后(服䖍曰銅璧如璧/形以銅為之也○)
(劉奉世曰當云新/室文母皇太后)莽廼下詔曰予視羣公咸曰休哉(師/古)
(曰視讀曰/示休美也)其文字非刻非畫厥性自然予伏念皇天命
予為子更命太皇太后為新室文母太皇太后協于新
室(○宋祁曰熙寧監本作/協于新淳化本作新室)故交代之際信于漢氏哀帝
之代世傳行詔籌為西王母共具之祥(師古曰共/音居用反)當為
歴代為母昭然著明予祗畏天命敢不欽承謹以令月
吉日親率羣公諸侯卿士奉上皇太后璽􁀍以當順天
心光于四海焉(師古曰此􁀍/謂璽之組也)太后聴許莽於是鴆殺王
諫而封張永為貢符子初莽為安漢公時又諂太后奏
尊元帝廟為髙宗太后晏駕後當以禮配食云及莽改
號太后為新室文母絶之於漢不令得體元帝堕壊孝
元廟(師古曰堕毁/也音火規反)更為文母太后起廟獨置孝元廟故
殿以為文母篹食堂(孟康曰篹音撰/晉灼曰篹具也)既成名曰長夀宫
以太后在故未謂之廟莽以太后好出遊觀廼車駕置
酒長夀宫請太后既至見孝元廟廢徹塗地太后驚泣
曰此漢家宗廟皆有神靈與何治而壊之(師古曰與音/預言此何罪)
(於汝無所干預/何為毁壊之)且使鬼神無知又何用廟為如令有知
我廼人之妃妾豈宜辱帝之堂以陳饋食哉私謂左右
曰此人嫚神多矣能久得祐乎飲酒不樂而罷自莽簒
位後知太后怨恨求所以媚太后無不為然愈不說(師/古)
(曰說讀/曰悅)莽更漢家黒貂著黄貂(孟康曰侍中所著貂也/莽更漢制也師古曰更)
(亦/改)又改漢正朔伏臘日太后令其官屬黒貂至漢家正
臘日獨與其左右相對飲酒食太后年八十四建國五
年二月癸丑崩三月乙酉合葬渭陵莽詔大夫楊雄作
誄曰太隂之精沙麓之靈作合於漢配元生成著其協
於元城沙麓太陰精者謂夢月也太后崩後十年漢兵
誅莽初紅陽侯立就國南陽與諸劉結恩立少子丹為
中山太守世祖初起丹降為將軍戰死上閔之封丹子
泓為武桓侯至今(師古曰泓/音於宏反)
司徒掾班彪曰三代以來(○宋祁曰三代/字上當有自字)春秋所記王
公國君與其失世稀不以女寵漢興后妃之家吕霍上
官㡬危國者數矣(師古曰㡬音巨依/反數音所角反)及王莽之興由孝
元后歴漢四世為天下母饗國六十餘載羣弟世權更
持國柄(師古曰更/音工衡反)五將十侯卒成新都位號已移於天
下而元后卷卷猶握一璽(師古曰卷音其圎/反解在劉向傳)不欲以授
莽婦人之仁悲夫
　
　
　
　
　
　前漢書卷九十八
　前漢書卷九十八考證
孝元皇后𫝊生成帝於甲館畫堂○甲館成帝紀作甲
　觀
二人頓首省户下○顧炎武曰省户即禁門也蔡邕獨
　斷曰禁中者門户有禁非侍御者不得入故曰禁中
　孝元皇后父陽平侯名禁當時避之故曰省中
　
　
　
　
　
　
　
　
　
　前漢書卷九十八考證
欽定四庫全書
　前漢書卷九十九上
　　漢　　蘭　　臺　　令　　