史記索隱卷二十三
　　　　　　　　　　　　唐　司馬貞　撰
張丞相列傳第三十六
陽武人(按縣名/屬陳畱)柱下方書(周秦皆有柱下史謂御史也/所掌及侍立恒在殿柱之下)
(史謂御史故老子為周柱下史今蒼在秦代亦居斯職/方書者如淳以為方技謂小事書之於方也或曰主四)
(方文書也姚氏以為下云明習天下圖書/計籍主郡上計則方為四方文書是也)伏質(小顏云/質椹也)
為主計(謂改計相之名更名主/計也此葢權時立號也)為職志(官名也職主也/志旗也謂掌旗)
(幟之官也/音昌志反)東廂(韋昭曰殿東堂也小顔云正寝之/東西室皆號曰箱言似箱篋之形)幾廢
(上音/祈)不知所出(謂不知其/計所出也)極知其左遷(按諸侯王表云/左官之律韋昭)
(以為左猶下也禁不得下仕於諸王也然按地道/尊右右貴左賤故謂貶秩為左遷他皆此類也)注諡
悼(按漢書列傳及表咸言周昌諡悼韋昭云或諡惠非/也漢書又曰傳子至孫意有罪國除景帝復封昌孫)
(左車為安陽/侯有罪國除)若百工(按晉灼説以為若/預及之辭為得也)注文帝二年(皆/徐)
(氏據漢書為説而誤云二年裴/駰又引任安書證為得其實)子康侯代(按漢書云傳/子至孫毅有)
(罪國除今此云康代八年子類代/侯則毅即類也與漢書略同也)材官蹶張(孟康曰主/張強弩又)
(如淳曰材官之多力能蹹强弩張之故曰蹶/張蹶音其月反漢令有蹶張士百人是也)隊率(所類/反)
壖垣(如淳音畏懦之懦乃喚反/韋昭音而縁反又音輭)故他官居其中(漢書作/冗官謂)
(散官/也)娖娖(側角反小顔云持整之貌/漢書作􁗍􁗍音初角反)注一作斷一作􁗍
(上斷音都亂反義如尚書斷斷/猗無他技一作􁗍則漢書文也)韋丞相(自車千秋以下/皆褚先生等所)
(記然丞相傳都自/省略漢書則備)繁君(繁姓也/音婆)太史公曰深惟(按此論/匡衡已)
(來事則後人所述也而亦稱太/史公其序述淺陋一何誣也)
酈生陸賈列傳第三十七
髙陽人(按髙陽屬陳畱圉縣髙陽鄉名/也故耆舊傳云食其高陽鄉人)落魄(按鄭氏云/魄音薄應)
(邵云志行衰/惡之貌也)握齱(應劭曰齱音若促鄒氏音麄/角反韋昭云握齱小節也)好苛禮
(按苛亦作荷賈逵云苛/煩也小顔云苛細也)適食其里中子(適音釋服䖍蘇/林皆云沛公騎)
(士適是食其里中人/也按言適近作騎士)莫為我先(按先謂先容言無/人為我作介紹也)溲溺
(上所由反下乃弔反/亦如字溲即溺也)踞牀洗(按樂彦云/邉牀曰踞)豎儒(按豎者僮/僕之稱沛)
(公輕之以比奴/豎故曰豎儒也)王者以人為天(按此語/出管子)工女(謂女工工/巧也漢書)
(作紅/音功)適卒(上音直革反按通俗文云罰罪云讁/即所謂讁戍又音陟革反卒租忽反)漢反却
自奪便(以言不取敖倉是/漢却自奪其利便)方舡(按方舡謂並舟也戰國/策方舡積粟循江而下)
(也/)刓而不能授(上音五官反按郭象注荘子云杬團無/圭角漢書作玩言玩惜不忍授人也)
破北魏(謂魏豹也豹在河北故也亦/謂西魏以大梁在河南故也)子疥(音界更後封/武遂三世地)
(理志武遂屬河間按漢/書作武陽子遂衍文也)陸賈楚人(按陳畱風俗傳云陸/氏春秋時陸渾國之)
(後晉侯伐之故陸渾子奔楚賈其後又陸氏譜云齊/宣公支子逹食采於陸達生發發生臯適楚賈孫也)尉
他(趙他為南越尉故/曰尉他他音駞)魋結(上直追反下音計謂為髻一/撮似椎而結之故字從結按)
(其魋結二字依字讀之亦得謂夷人本被/髮左袵今化同其風俗但魋其髮而結之)真定(趙地也/本名東)
(恒屬/常山)抗衡(按崔浩云抗對也衡車扼上横木也/抗衡言兩衡相對拒言不相避下)蹶然(蘇/林)
(音厥禮記子夏蹶然/而起埤蒼云蹶起也)何渠(劉氏音詎漢書作遽字小顔/以為有何迫促不如漢也)
橐中裝(音托按如淳云以為明珠之屬也又按詩傳曰/大曰橐小曰囊埤蒼云有底曰囊無底曰橐謂)
(以寳物以/入囊橐也)卒滅趙氏(按韋昭云秦伯益後以趙同出非/亷至造父有功於穆王封之趙城)
(由此一/姓趙氏)率不過(上音律/下音戈)數見不鮮(上朔現二音謂時時/來見汝也不鮮言必)
(令鮮美作食莫令見不鮮之物也/漢書作數擊鮮如淳云新殺曰鮮)無久慁公為(慁患也/公賈自)
(謂也言汝諸子/無久厭患公也)深念(深念深/思之也)食三萬户(按陳平傳食户/五千以曲逆秦)
(時有三萬户恐/復業至此故稱)梁父侯(史失名如淳注漢書云遂布臣/非也臣瓚曰布不用梁父侯計)
(遂反耳其/説是也)發喪(按劉氏云謂欲葬時須/啓其殯宮故云發喪也)義不知君(按崔/浩云)
(建以母在義不/以身許人也)百金徃税(按説文税贈終服也/音式芮反亦音遂)閎籍(按/佞)
(幸傳云髙祖時有籍儒孝惠時/有閎儒今總言閎籍儒誤也)諸吕至深(按如淳説以/為宜誅非也)
(小顔云辟陽侯與諸吕/相知至深重得其理也)召其子為太中大夫(按下文所/謂與太史)
(公善/者)
傅靳蒯成列傳第三十八
起横陽(按横陽邑名在韓韓公子成初/封横陽君張良立為韓王也)共徳君(謂號耳/非地邑)
(共音/恭)食邑雕隂(按孟康徐廣云/縣名屬上郡)待懷(按服䖍云待髙祖/於懐縣小顔按地)
(理志屬河内/今懷州也)屬淮隂(張晏云信時為相國/云淮隂者終言之也)殘博(博太山/縣也顔)
(祕監云屬曹參/以殘破博縣也)為代丞相將屯(如淳云漢初諸王官屬/如漢朝故代有丞相按)
(孔文祥云邉郡有屯兵寛為代相/國兼領屯兵後因置將屯将軍也)靳歙(音翕然/之翕也)邢說軍
(邢姓説/名音悦)菑南(上音災今之考/城屬濟隂也)趙將賁郝軍(漢書作趙賁/軍按此在河)
(北非曹參樊/噲之所擊也)東至繒(按地理志/繒屬東海)江陵王(按孔文祥云/敖子共尉也)蘄
竹(二邑名上音/機竹即竹邑)狶丞相敞破之(小顔云/侯敞)事國人過律(按/劉)
(氏云役使也謂使/人違律數多矣)蒯成侯緤者(姓周名緤緤音辥蒯者/鄉名按三倉云蒯鄉在)
(城父漢書作䣙字從崩從邑今書本並作蒯音管蒯之/蒯蘇音苦催反晉灼按功臣表屬長沙崔浩音苦壞反)
(楚漢春秋作憑成侯則陪/憑聲相近或得其實也)注緤子應為鄲侯(蘇林音多/屬陳留地)
(理志云沛郡有多縣按此文/云子居表云子應不同也)操心(音倉/髙反)
劉敬叔孫通列傳第三十九
劉敬(本姓婁漢書作婁敬高祖/曰婁即劉也因姓劉耳)脱輓輅(輓者牽也音晚/輅者鹿車前横)
(木二人前輓一人/後推之音胡格反)鮮衣(上音仙鮮/衣美服也)附離(按謂使離者相/附也義見莊子)
天府(按戰國䇿蘇秦説惠王曰大王之國地/勢形便此所謂天府髙誘注云府聚也)搤其亢(搤/音)
(厄亢音胡朗反一音胡剛反蘇/林以為亢頸大脉俗字謂胡脉)即日駕西(按謂即日西/都之計定也)
奉春君(按張晏云春為嵗之始以其/首謀都關中故號奉春君)羸瘠(上力為反下/音稷瘠瘦也)
(漢書作胔音漬/胔肉也恐非)沮吾軍(沮才叙反詩傳/曰沮止也壞也)擊敬廣武(地理/志縣)
(名屬/雁門)河南白羊樓煩王(按張晏白羊國名二者並在河/南按在朔方之河南舊竝匈奴)
(地秦亦謂/新秦中也)徙所言十餘萬口(按小顔云今高陵櫟陽諸/田華隂好畤諸景及三輔)
(諸屈諸懷尚多/皆此時所徙)叔孫通者辥人(按楚漢春秋云名何/辥縣名屬魯國也)衣
一襲(按國語云一稱賈逵按禮記袍必有表單衣/必有裳謂之一稱杜預云衣單複具云稱也)楚製
(按孔文祥云短衣便事非儒者/衣服高帝楚人故從其俗裁製)大猾(按類集云猾/狡也音滑)搴旗
(上音起焉反又已勉反按方言云/南方取物云搴許慎云搴取也)注阰之(按王逸云阰/山名又按埤)
(蒼云在/楚地)綿蕞(徐音子外反如淳云剪茅樹地為纂位尊/卑之次蘇林音纂韋昭云引繩為綿立表)
(為蕞音/兹會反)注茅蕝(按賈逵云束茅以表位為蕝又纂文云/蕝今之纂字包愷音即悦反又音纂)
習肄(肄亦習/也音異)朝十月儀(按小顔云漢以十月為正故行/朝嵗之禮史家追書十月也按)
(諸書云十月為嵗首不言以十月為/正月古今注亦云羣臣始朝十月也)傳言趨(按小顔云/傳聲教入)
(者皆令趨趨/疾行為敬也)九賔臚傳(漢書云設九賔臚句傳蘇林云/上傳語告下云臚下傳語上云)
(句臚猶行者矣韋昭云大行人掌賔客之禮今謂之鴻/臚也九賔則周禮九儀也謂公侯伯子男孤卿大夫士)
(也漢依此以為臚傳也以次傳令上也向秀/注荘子云從上語下曰臚音閭句音九注反)輦出房(按/輿)
(服志云殷周以輦載軍器職載/芻豢至秦始去輪而輿為尊也)報職傳警(上職音􁀙亦/音試傳警漢)
(儀云帝輦動則左右/侍帷幄者稱警是也)置法酒(按文頴作酒法令也姚氏/云進酒有禮也古人飲酒)
(不過三爵君臣百拜/終日宴不為之亂也)攻苦食啖(按孔文祥云與帝共攻/冒苦難俱食淡也按説)
(文云淡薄味/也音唐敢反)願先誅(楚漢春秋蕭何云臣三諌不從請/以身當之撫劒將自殺上離席云)
(吾定計不/易太子)間徃數蹕(韋昭云蹕止人行也按長樂未央/宫東西相去稍逺間徃謂非時也)
(中間徃來清/道煩於人也)過舉(按謂舉動有過也/傳云君不舉不書)櫻桃(按吕氏春秋/仲春羞以含)
(桃先薦寢廟髙誘云進含桃也鸎鳥/所含故曰含桃今之朱櫻即是也)若詘(音/屈)委虵(虵音/移)
季布欒布列傳第四十
任俠(上而禁反下音協如淳曰相與信為任同是/非為侠權行州里力折公侯者其説為近)注俠
俜(下音普丁反/其義難喻)廣柳車(按服䖍臣瓚所據云東郡謂廣/轍車為廣柳車及茂陵書稱每)
(縣廣柳車數百乗則凡大車任載者通名廣柳車然則/柳為車通名鄧展所説柳皆棺飾載以喪車欲人不知)
(也事義相協最為通允故禮曰設柳翣為使人勿惡也/鄭𤣥注周禮云桺聚也諸飾所聚也則是喪車稱桺後)
(人通謂車/為桺也)乗軺車(按謂輕車/一馬車也)使酒難近(使音如字近音/其靳反使酒謂)
(因酒縱性謂之/使酒即酗酒也)無功竊寵(季布言已無功能竊承恩寵/得待罪河東其詞典省而文)
(也/)數招權顧金錢(義如孟康/文穎所説)辜較(姑角/二音)袁絲(盎字/絲)中司
馬(漢書作中/尉之司馬)竊籍其名(籍音子/亦反)布母弟丁公(按謂布/之舅也)為
家人時(謂居家之/人無官職)趣亨(上音促下音普盲/反謂疾命赴鑊也)提趣(上音啼/下音趨)
趣湯(上音娶徐廣云一/作走走趣向之也)身履軍(按徐氏云一作覆按下/云搴旗則覆軍為是勝)
(於屢之/與履)
袁盎鼂錯列傳第四十一
袁盎(音如周禮盎/音烏浪反)主在與在(按如淳云人主在時/與共理在時之事也)亾與
亾(如淳云不以人主亾而不/行其政令按如説為得)上益莊(莊嚴/也)賁育(賁孟賁/育夏育)
(也尸子云孟賁水行不避蛟龍陸行不避兕虎戰國策/曰夏育叱呼駭三軍身死庸夫髙誘曰育為申繻所殺)
(賁音/奔也)常侍騎(按漢書儀云持節夾乗/輿車騎從者云常侍騎)不垂堂(按張揖云/恐簷瓦墮)
(中人或云臨堂/邊垂恐墮墜也)不騎衡(張晏云木衡馬也如淳云騎音/於歧反衡樓殿邊欄楯也韋昭)
(云衡車衡也騎音倚謂跨/之按如淳之説為長也)注欄楯(按纂要云宫殿四面/欄縱者云檻横者云)
(楯/也)治之有絶(按謂有絶/呉反心也)辟吾親(按張晏云辟隱也言自/隱辟親不使遇禍也)
刀决張(按帳軍幕也/决之以出也)不以親為解(按謂不以親為辭也/今此云解者亦謂不)
(以親在/而自解)其後語塞(按鄒氏云塞當作露非也按以盎言/不宜立弟之義其後立梁王之語塞)
(絶/也)棓生(文穎云棓音陪/韋昭云棓姓也)鼂錯(上音朝下音厝一如字讀/按朝氏出南陽今西鄂晁)
(氏謂子朝/之後也)軹張恢生所(軹縣人張恢先生/所學申商之法)掌故(服䖍云/百石卒)
(吏漢舊儀云太常博士弟子試射/策中甲科補郎中乙科補掌故也)注術岸髙(按韋昭云/本無術字)
(或云術/道路也)曰峭(七笑反/峭峻也)壖垣(上音乃戀反謂墻外之/短垣也又音而縁反)噤口
(上音其錦反/又音其禁反)
張釋之馮唐列傳第四十二
堵陽(韋昭音赭又音如/字地名屬南陽)訾(音子移反字苑/云貲積財也)卑之無甚髙
(按卑下也欲令且卑下其志無甚/高談論但令依時事無説古逺也)上林尉(漢書表上林/有八丞十二)
(尉百官志尉/秩三百石)諜諜(音牒漢書作/喋喋口多言)徒文具(按謂空具其文/而無其實也)
北臨厠(劉氏音初吏反按李竒曰霸陵北頭厠近霸/水蘇林曰厠邉側也包愷音側義亦兩通也)此
走(音奏按走/猶向也)猗瑟(上音於綺按謂歌聲/合於瑟聲相依倚也)紵絮(上張吕反/下息慮反)
斮陳絮漆其間(斮音側略反絮音女居反/按斮陳絮以漆著其間也)錮南山(按張/晏錮)
(鑄也帝北向故北山回顧向南故云南山今按大顔云/北山青石肌理宻堪為碑槨至今猶然故秦本紀作阿)
(房或作酈山石槨是也故帝欲北山之石為槨取其精/牢釋之答言但使薄葬冢中無可貪雖無石槨有何憂)
(焉若使厚殉冢中有物雖并錮南山猶為人所發/掘也言南山者取其髙厚之意張晏殊失其旨也)出中
渭橋(張晏臣瓉之説皆非也按今渭橋有三所一所在/城西北咸陽路曰西渭橋一所在東北髙陵道曰)
(東渭橋其中渭橋/在古城之北也)公共也(小顔云公/謂不私也)廷尉當是(按崔浩/云當謂)
(處其罪也按百官志云廷尉平刑罰奏/當所應郡國讞疑罪皆處當以報之也)以法奏之(按法/者依)
(律以/斷也)一抔(音歩侯反按禮運云汙尊而抔飲鄭氏云抔/手抔之字從手字本或作盃言一勺一杯兩)
(音並通又音普回反坯者塼之未燒之名也注一坏土/張晏云不欲指言故以取土譬者葢不欲言盜開長陵)
(及説傷迫近/先帝故也)釋之恐(謂帝為太子時與梁王入朝不/下司馬門釋之曾劾故恐也)結
襪(上音如字/又音計)取容當世(謂性公直不能曲屈見容/於當世故至免官不仕也)為中
郎署長(按謂為郎/署之長也)輦過(下音戈謂文帝/乗輦曽過郎署)何自為郎(按崔/浩云)
(自從也帝訪唐何從為郎又小/顔云年老矣乃自為郎怪之也)為官卒將(按國語闔閭/卒百人為徹)
(行行頭皆官將徐廣/云一云官士將也)注百人為徹行將帥(按國語百人/為徹行行頭)
(皆官師賈逵云百人為/一隊也官師隊大夫也)唐曰主臣(按樂彦云人臣進對/前稱主臣猶上書前)
(云昧死按志林云馮唐面折萬乗何言不懼主臣為驚/怖其言益著也又魏武謂陳琳云卿為本初檄何乃言)
(及上祖琳謝云主臣益明主/臣是驚怖也解已見前志也)朝那(上音朝早也下音乃/何反縣名屬安定也)
都尉卭(按都尉姓/孫名卭)注撅(音其/月反)軍市之租(按謂軍中立市/市有税税即租)
(也/)選車(按六韜書有/選車之法)彀騎萬三千(如淳云彀音構彀/騎張弓之騎也)百
金之士(晉灼云百金取其貴重也服䖍曰良士直百金/也劉氏云其功可賞百金者事見管子及爾雅)
東胡(按崔浩云烏丸之先也國/在匈奴之東故云東胡也)澹林(上丁甘反一/本作檐檻)趙幾
霸(幾音/祈)其母倡也(按列女傳云/邯鄲之倡)郭開(按開是趙之寵臣/戰國策云秦多與)
(開金使/為反間)顔聚(音以喻反漢書/作最本齊將也)私養錢(按漢書市肆租税/之入為新私奉養)
(如淳云廪假錢也/云官所别廪給也)五日一椎牛(椎音直追/反擊也)尺籍伍符(按/尺)
(籍者謂書其斬首之功於一尺之版/伍符者命軍人伍伍相保不容奸詐)注故行不行(按謂/故命)
(人行而身不自行奪/勞二嵗也故與雇同)莫府(按莫訓大也又崔浩云古者/出征無常處以幕為府舍故)
(云莫府莫當為/幕古字少耳)不相應(音乙陵反按/謂數不同也)
萬石張叔列傳第四十三
馴行(音/廵)戚里(小顔云此上有姻戚者皆居之故名/其里為戚里長安記戚里在城内)譙讓
(上才笑反/譙讓責讓)為便坐(上于偽反下便音婢綿反葢謂為之/不處正室别坐他處故曰便坐坐音)
(如字便坐非正坐處也故王者所居有/便殿便房義亦然也音婢見反亦通也)雖燕(燕謂閒燕/之時燕安)
(也/)入子舍(按劉氏謂小房内非正室也小/顔以為諸子之舍若今諸房也)中帬厠牏(按/親)
(謂父也中帬近身衣也蘇林曰牏音投又音豆孟康曰/厠行清牏行清中受糞函也言建又自洗盪厠竇竇者)
(洗除檅汙之穴也又晉灼云今世謂反開小袖衫為侯/牏此最厠近身之衣而徐廣云牏短板以築築厠墻也)
(未知其義何/從恐非也)陵里(按小顔陵里里名在茂/陵非長安之戚里也)注趙同坐酎
金(按漢書/而知也)無名數四十萬(按小顔云無名數/若今之無户籍)歸難乎(音/乃)
(彈反言欲/歸於何人)建陵侯(地理志縣/名在代)戲車(按應劭云能左右超/乗按今亦有弄車之)
(戲/)注櫟機轊(櫟音歴謂超踰之也/轊音衛謂車轂頭)不噍呵(誰何二音誰/何猶借訪也)
(一作譙呵譙責讓/也言不嗔責綰也)施易(上音移/下音亦)無他腸(小顔云心腸之/内無他惡也)
誅栗卿(栗姬之兄弟蘇林/云栗太子之舅也)如職所奏(以言但守職分而/已不别有所奏議)
(也/)塞侯直不疑(按塞國名今桃林之塞也直姓/也不疑名也與雋不疑同字)妄意不
疑(謂妄疑其/盗取將也)善盜嫂(按小顔云/盜謂私之)仁為人隂重不泄常衣
弊補衣溺袴(按其解二各有理服䖍云周仁性質重不/泄人之隂謀也小顔云隂宻也為性宻重)
(不泄人言也霍去病少言不泄亦類也其人又常衣弊/補衣及溺袴故為不潔清之服是以得幸入卧内也又)
(張晏云隂重不泄隂下溼故溺袴是以得比宦者出入/後宫也仁有子孫者先未得此疾病所生也二者未知)
(誰得其/實也)期為不潔清(謂心中常期不潔之服則/期是故之意也小顔亦同)祕戲(謂/後)
(宫中戲劇/所宜祕也)張歐(音烏後反漢書作/歐孟康音驅也)安丘侯説(音/悦)治刑名
言(按劉向别録云申子學號曰刑名家者循名以責實/其尊君卑臣崇上抑下合於六經也説者云刑名家)
(即太史公所説/六家之一也)塞侯功微而周文處讇(按直不疑以呉/楚反時為二千)
(石將景帝封之功微也周文處讇者/為郎中令也隂重得幸出入卧内也)
田叔列傳第四十四
田叔(按下文/字少卿)陘城人(音刑按縣名/也屬中山)樂巨公(本燕人樂/毅之後)蟲
出(按謂死而蟲出也左傳齊桓/公死未葬蟲流於户外是也)搏二十(音/博)㬥坐(上音歩/卜反)
將車(將車猶/御車也)因占著名數(言卜占而自占著家口名數/隷於武功猶今附籍然也占)
(音之/豔反)無豪易髙也(易音以豉反言邑小/無豪易得高名也)為詳耶(詳音羊/謂詐受)
(節不發兵不/傅會太子也)不傅事可也(傅音附謂/不附會也)鮮好者(上音仙謂/太子請其)
(鮮好之/兵甲也)
　
　
　
　
　
　
　
　
　
　
　
　
　史記索隱卷二十三
