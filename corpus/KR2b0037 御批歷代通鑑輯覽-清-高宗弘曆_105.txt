
御抛厯代通鑑輯覽卷一百四
明
英宗皇帝
(丁/夘)正統十二年春三月徙沙州衛之衆於山東
　沙州衛都督訥格(永樂二年沙州酋長琨濟楞□珠/率衆來歸命置沙州衛處之尋以)
　(琨濟楞□衛事進秩都督同知訥格乃琨濟楞之長/子襲父職為都督  按訥格舊作喃哥琨濟楞舊作)
　(困即來今並/改後仿此)等兄弟乖爭部衆多攜貳甘肅總兵官
　任禮欲乘其機窘遷之内地㑹訥格亦來言請入居
　甘肅禮遣使偕訥格撫諭其部衆而親帥兵隨其後
　比至訥格之意中變其部下多欲奔衛拉特禮進兵
　廹之收其全部入塞(凡一千一/百餘人)帝命徙之山東(居其/頭目)
　(於東昌平山二衛分其部落/為三屯居清平博平二縣)自是沙州遂空已為罕
　東(明衛後廢地在今安/西府燉煌縣東南)所據初成祖置哈密沙州罕
　東赤金四衛於嘉峪關(在肅州西嘉峪山西/麓明洪武初置冇城)外屏蔽
　西陲及是沙州先廢而諸衛亦漸不能自立肅州遂
　多事
國子監祭酒李時勉致仕
　時勉以王振擅權不能諂事屢疏乞休至是始得命
　朝臣及國子生出餞都門外者幾三千人鼓樂前導
　觀者塞途商賈為罷市或逺送登舟俟舟發乃還無
　不淚下(先是南京祭酒陳敬宗秩滿入都王振慕其/名欲置之門下㑹應天廵撫周帎亦在京振)
　(知其素與敬宗善令致意敬宗不可忱謂振曰陳公/崛强未可以勢力致顧善書法公試以禮幣求書彼)
　(來謝或可一致耳振乃以文錦羊酒求書程于四箴/敬宗書之而返其禮終不往見以故在南大學十七)
　(年不調後致仕歸/與時勉先後卒)
夏六月奪英國公張輔田
　太監喜寜(本降/番)侵輔田宅輔不從寜弟勝帥閹奴毆
　輔家人妻墮孕死輔訴之帝宥寜勝而戍閹奴於邉
　已而寜嗾青縣(本宋清州明改青/縣今縣屬天津府)知縣奏輔占民田
　二十頃帝命以田還民而置輔不問輔實未嘗占也
　時王振視勲戚如奴𨽻諸勲戚亦望塵頓首呼曰翁
　父惟輔獨與抗禮振亦致敬於輔及是輔既衰老又
　數為喜寜所侮亦屈節以避禍矣
秋八月甲申朔日食
冬十一月以宋新為福建左布政使
　新為福建參政與都指揮僉事鄧安進表至京以萬
　金饋王振又囑安具疏薦之遂遷布政使新抵任後
　計所費命縣官驗戶歛錢民不堪命由是盜賊四起
以楊洪為總兵官鎮宣府
　洪威望素著衛拉特使至托克托布哈額森皆致書
　於洪并遺之馬洪聞於朝敕令受之而報以禮
(戊/辰)十三年春二月以宋儒楊時從祀孔子廟廷
三月復遣王驥征麓川蠻
　思機發竄匿孟養屢遣使入貢謝罪朝廷亦屢敕招
　諭許以不死然心疑畏終不敢出詔總兵官沐斌(字/文)
　(□晟之子/昻卒代鎮)討之未幾以糧盡瘴作引還王振以斌師
　出無功必欲生致思機發犂其巢穴意乃慊於是復
　命驥總督軍務都督同知宫聚為平蠻將軍統兵十
　五萬討之
夏四月兩畿山東河南湖廣旱蝗陜西江西水
五月禁用銅錢
　洪武中鈔一貫折錢千文至是止折錢三文帝從御
　史蔡愈濟言詔交易用錢者以阻鈔論追一萬貫全
　家戍邉(後至天順中/始弛其禁)
秋七月河決
　一自新鄉(隋縣今屬河/南衛輝府)漫曹濮抵東昌潰夀張沙灣
　(在夀張縣東南永樂初分黄/河支流由此至臨清入衛河)合大清河入海一自滎
　澤漫原武經祥符南(河舊在城北及/是徙於城南)又由陳留歴睢
　亳入渦口(注見/前)至懐逺(宋軍元改縣今/屬江南鳯陽府)界入淮淹地
　二千餘里壊城垣廬舎溺死男婦不可勝計(自黄河/全入於)
　(淮不復由大清河入海及是復自沙灣分流而東不/專向徐吕於是二洪逐膠淺而臨凊以南運道亦益)
　(艱/阻)
京師飛蝗蔽天
罷保舉
　宣徳朝及正統初保舉得人最盛後漸奔競徇私者
　有之教諭傅璿(上虞/人)給事中余忭(奉化/人)御史涂謙(豐/城)
　(人/)屢以為言遂罷之由是進退人才大權一歸王振
　矣
八月福建賊鄧茂七作亂
　茂七江西人亡命入閩為佃人素無頼其俗佃人輸
　粟主家例餽少物茂七倡其黨令無餽而田主自往
　受粟田主訴於縣縣逮茂七不赴下廵檢追躡茂七
　殺弓兵數人上官聞遣軍三百捕之被殺幾盡廵檢
　及縣官皆遇害茂七遂大剽掠攻沙縣尤溪(二縣俱/唐置今)
　(屬延/平府)進圍延平御史張海登城諭賊賊曰吾等皆良
　民苦富民魚肉有司不我直耳乞貰死免三年徭役
　即解散海以聞帝遣御史丁瑄(史傳無/里系)勦撫而命都
　督劉聚僉都御史張楷(字式之/慈谿人)以大軍繼後時福建
　兵衛久弛及茂七倡亂村氓聞風畏死又皆苦布政
　使宋新貪虐於是相率從茂七為盜衆至數萬茂七
　據陳山寨(在沙縣西南/陳山之麓)自稱剷平王設官屬攻陷二
　十餘縣都指揮范真指揮彭璽等先後被殺東南震
　動帝以聚等兵少復命寜陽侯陳懋為平夷將軍保
　定伯梁珤(銘之/子)平江伯陳豫(瑄之/孫)副之尚書金濓叅
　贊軍務率京營江浙兵㑹討
冬十一月幸大興隆寺
　寺初名慶夀在禁城西金章宗時建王振重修之役
　軍民萬餘人糜帑數十萬既成壯麗甲京師改賜新
　額延崇國寺僧主之帝親傳法稱弟子公侯以下趨
　走如行童焉
(己/巳)十四年春正月太白晝見
二月御史丁瑄擊斬鄧茂七於延平
　瑄始至先令人齎敕往撫茂七不肯降瑄馳沙縣圖
　之(賊渠林宗政等攻後坪瑄與都指揮雍埜邀/擊斬首數百級擒其黨陳阿巖送京師伏誅)及是
　瑄因沙縣民羅汝先誘賊復攻延平瑄督兵分道衝
　擊賊大敗遁走指揮劉福追之遂斬茂七餘賊在陳
　山寨者聞茂七死復擁其兄子伯孫聚後洋(在陳山/之後通)
　(寜/化)攻刦州縣瑄擒斬其渠林子得鄭永祖等㑹陳懋
　軍至諸將欲盡殱賊衆懋不可下令招之其黨多降
　尋進攻賊寨破之伯孫走餘衆潰散懋遣兵分捕獲
　伯孫送京師誅之先是劉聚張楷至建寜頓兵不進
　日飲酒賦詩為樂及聞瑄破賊則疾馳至延平攘其
　功瑄被脅依違具奏劉福心不平訴陳懋奏之詔責
　瑄具狀楷等皆獲罪瑄有功不問然功亦竟不録(當/是)
　(時浙閩盗所在蜂起皆以誅王振為名諸將帥率玩/冦而文吏督民兵拒賊□往多斬獲閩則建寜知府)
　(張瑛敗賊于建寜城外斬首五百餘級進擢暴政後/以逐賊被執死之汀州推官王得仁撃擒賊渠陳景)
　(政等餘賊驚潰浙江則金華知府石瑁斬賊蘇牙于/蘭谿處州知府張佑撃敗劇賊擒斬千餘人帝數䧏)
　(敕詰譲諸將諸將無以自解乃飾詞委咎文吏王振/方欲殺朝士威衆於是栁華已死猶坐前奉詔捕盗)
　(措置失當致賊益熾遂籍其家男戍邉婦女入浣衣/局御史汪澄坐前帥師㑹討受賊詐降不進兵御史)
　(柴文顯坐前按福建賊起匿不奏俱被極刑而宋新/以貪虐致變反得長繫尋遇赦謫驛丞天下咸惡振)
　(之横而咎當時之失刑云建張瑛字彦華浙江建徳/人王得仁名仁以字行新  人汪澄仁和人柴文顯)
　(浙江建徳人蘭谿/唐縣今屬金華府)
王驥撃思機發再破之思機發遁遂班師
　驥自騰衝㑹師直抵金沙江(其上流即大盈江出騰/越州徼外經隴川芒市)
　(諸司界龍川江流入焉又南經孟養東始謂之金沙/江下流至緬甸入海  考雲南金沙江有二一自東)
　(北至四川合大江一自西南至/緬甸入南海二江異流而同名)賊栅西岸官軍造浮
　梁濟師大破之賊又栅鬼哭山(方輿紀要一名鬼/窟山在孟養西南)巔
　驥連破其十餘栅墜死者萬計而思機發竟脱去時
　官軍已踰孟養至孟那海其地在金沙江西去麓川
　千餘里(諸蠻皆震讋曰自古漢人無渡金/沙江者今王師至此豈天威邪)驥慮大軍
　逺涉餽餉不繼謀引還而諸蠻復擁思機發少子思
　陸(發蠻稱其長之號時思機/發尚在故思陸不稱發)據孟養驥知賊終不可
　滅乃與思陸約立石金沙江為界誓曰石爛江枯爾
　乃得渡思陸亦懼而聴命遂班師驥凡三討麓川卒
　不能得思機發議者皆咎驥老師費財以一隅騷動
　天下而㑹川衛(注見/前)訓導詹英(貴州/人)抗疏劾驥掩敗
　為功奏下法司王振左右之得不問(思機發至景泰/五年為𬗟人所)
　(執送京/師誅之)
夏四月礦盜葉宗留為其黨陳鑑湖所殺巡撫浙江大
理寺少卿張驥(字仲徳/安化人)招鑑湖降之
　鄧茂七之亂宗留鑑湖徃附之散掠浙江江西福建
　諸境叅議耿定(和州/人)僉事王晟(鄆城/人)敗没於麗水(隋/括)
　(蒼縣唐改麗水/今為處州府治)都指揮英剛禦之建陽(晉縣今屬/建寕府)都
　督陳榮與戰玉山(唐縣今屬/廣信府)皆死監軍都御史張楷
　檄永豐(宋縣今屬/吉安府)知縣鄧顒(樂昌/人)撃之被執不屈死
　賊勢日熾逺近皆震及茂七誅二人擁衆如故至是
　以酒色相角鑑湖遂殺宗留稱大王建偽號進圍處
　州然是時官軍漸集鑑湖亦頗懼驥遣麗水丞丁寧
　率老人王世昌等齎榜入其寨招之鑑湖遂降(鑑湖/至京)
　(帝宥其死繫錦衣獄尋釋充衛軍/土木之變乗間亡歸被獲伏誅)
五月命太監金英同法司録囚
　築壇大理寺英張黄葢中坐尚書以下左右列坐九
　卿抑於内官之下遂為永制
以翰林侍讀學士張益(字士謙/江寕人)入内閣預機務
　益愽學强記三楊雅重之及是入直文淵閣
六月旱
熒惑入南斗
南京謹身等殿災
　是夜大風雨明日殿基生荆棘髙二尺詔修省大赦
秋七月衛拉特分道入㓂(按元自順帝北去阿裕錫哩/違喇特古斯特穆爾皆其子)
(孫承緒國號尚存故凡南北交兵以興復為辭其名甚/正至郭勒齊布尼雅錫哩等以逺族相繼簒立改號韃)
(靼後衛拉特漸强諸部相攜日尋攻擊如托克托布哈/額森及小王子等皆弑逐吞併無復君臣之分自與順)
(帝嫡裔有殊今自特古斯特穆爾被弑以前既改書南/侵以正其義而於額森火舉則仍書入冦以别之後並)
(倣/此)
　自正統初以來衛拉特遣使入貢王振以藻飾太平
　為名賞賚金帛無筭凡所請乞亦無不予已而額森
　以二千人貢馬號三千振怒其詐令禮部計口給餼
　虛報者皆不與而所請又僅得五之一額森恚怒遂
　誘挾諸部分道大舉入冦(初額森欲舉兵内犯托克/托布哈勸止之額森弗聴)
　(其部衆有來歸者言之帝不報及/是額森遂借覈□貢使為兵端)托克托布哈以烏
　梁海冦遼東阿拉(舊作阿喇今/改後仿此)知院㓂宣府并圍赤
　城(注見/前)又遣别將冦甘肅額森自擁衆從大同入至
　貓兒莊(在大同府陽/髙縣北有堡)叅將吳浩迎戰敗死西寕侯宋
　瑛(晟之/子)武進伯朱冕(榮之子與璞/俱練兵大同)與額森戰於陽和
　(明衛今陽/髙縣是)為監軍太監郭敬所制遂敗歿敬伏草中
　得免諸邉守將俱逃匿(先是熒惑入南斗侍講徐珵/語其友劉溥日禍不逺矣及)
　(是珵遣其妻子南歸妻重遷有難色珵怒日汝欲為/衛拉特婦邪妻遂行  徐珵字元玉吳人後改名有)
　(貞/)
帝親征命郕王祁鈺居守
　邉報日數十至王振勸帝親征兵部尚書鄺埜侍郎
　于謙力言六師不宜輕出不聴吏部尚書王直率百
　官再三諌亦不納遂下詔令郕王居守越三日車駕
　即發京師振及英國公張輔諸公侯伯尚書侍郎以
　下官軍私屬五十餘萬人從行倉卒就道軍中常夜
　驚過居庸闗羣臣請駐蹕不允至宣府風雨大至邉
　報益急羣臣交章請留振虓怒成國公朱勇等白事
　皆膝行聴命尚書王佐鄺埜忤振意跪草中至暮不
　得請欽天監正彭徳清振私人也告振曰象緯示儆
　再前恐危乗輿振曰倘有此亦命也學士曹鼐曰臣
　子不足惜主上係宗社安危豈可輕進振終不從至
　陽和伏屍滿野衆益危懼
八月師還潰於土木(舊驛有堡在宣/化府懷來縣西)額森以帝北去
　帝至大同王振尚欲北行郭敬宻止之始班師振初
　議從紫荆闗道由蔚州邀帝幸其家既恐蹂其鄉禾
　復改道宣府鄺埜再上章請疾驅入闗嚴兵為殿不
　報又詣行殿申請振怒曰腐儒安知兵事再言必死
　叱左右掖出之及發宣府額森兵襲軍後恭順侯吳
　克忠(本䝉古人其父巴圖特穆爾永樂中降賜姓名/吳允誠按巴圖特穆爾舊作把都帖木見今改)
　及其弟都督克勤禦之力戰死後軍潰散略盡成國
　公朱勇永順伯薛綬(本䝉古人其祖薛/台洪武中降賜姓)帥師四萬徃
　援次鷂兒嶺(在宣化/縣東)全軍俱覆次日次土木日未晡
　去懐來僅二十里衆欲入保城中振輜重未至留待
　之即駐營土木掘井二丈餘不得水人馬飢渴敵分
　道自旁近口入都指揮郭懋拒戰終夜敵益増明日
　圍御營不得發額森遣使請和帝詔曹鼐草勑許之
　敵佯退振遽令移營回旋間行列已亂敵大呼四面
　蹂躪入衆裸袒蹈藉死帝與親軍突圍不得出下馬
　據地坐敵擁之去中官喜寕從振等皆死官軍死傷
　者數十萬英國公張輔泰寕侯陳瀛(珪曽/孫)駙馬都尉
　井源(尚宣宗女/嘉興公主)都督梁成王貴尚書王佐鄺埜直内
　閣學士曹鼐張益等五十餘人皆死帝既人敵營敵
　以校尉袁彬(字文質江/西新昌人)來侍額森擁帝至宣府傳諭
　楊洪羅亨信開門出迎城上人對曰所守者陛下城
　池日暮不敢奉詔乃復擁帝至大同索金幣廣寕伯
　劉安(榮之/子)都督郭登(字元登/英之孫)出謁登謀奪駕入城不
　果額森遂擁帝北行
皇太后命郕王監國
　敗報聞(帝入敵營之次日遣千户梁貴以袁彬書示/懐來守臣言被留狀且索金帛守臣送至京)
　(師以是夜三鼔從西長安門入太后遣使賫金寳文/綺載以八騎皇后錢氏盡括宫中物佐之詣額森營)
　(請還/車駕)羣臣聚哭於朝議戰守時京師疲卒羸馬不滿
　十萬人情洶洶侍講徐珵言騐之天象稽之歴數天
　命已去莫若且幸南京尚書胡濙首言不可侍郎于
　謙曰欲遷者可斬京師天下根本一動則大事去矣
　獨不見宋南渡事乎請速召勤王兵誓以死守學士
　陳循是謙言力贊之太監興安厲聲曰若去陵廟將
　誰與守金英因叱珵出之議遂定中外始有固志越
　三日(太后遣額森/使不得報)太后命郕王總百官大小事俱啟
　王始行
運通州糧入京
　時議欲焚通州倉以絶冦資㑹應天巡撫周忱在京
　言倉米數百萬可充京軍一嵗餉令自徃取則立盡
　何至遂付灰燼于謙以為然王乃令京官及軍有能
　運通州糧至京者官以脚值給之都御史陳鎰總其
　事
徴兩畿山東河南江北軍入衛
令羣臣直言時事舉人才
皇太后立皇子見深(英宗長子/即憲宗)為皇太子
以于謙為兵部尚書
　謙上言京營兵械且盡宜亟遣官募義勇繕兵甲脩
　戰具分兵九門列營郭外附郭居民皆徙入内文臣
　如軒輗武臣如石亨(渭南/人)楊洪栁溥皆宜倚任至軍
　旅之事臣請以身當之不效則治臣之罪王深納焉
　(亨前戰陽和兵敗奔還降官及是以/謙薦授後軍右都督尋封武清伯)
籍王振家夷其族
　郕王攝朝羣臣請族誅王振振黨馬順叱羣臣退給
　事中王竑(字公度/河州人)捽順髪罵曰汝倚振作威今尚敢
　爾邪與衆共撃之立斃朝班大亂衛卒聲洶洶王懼
　欲起于謙直前掖王止請王宣諭百官允其請衆乃
　定尋執王山至令縛赴市磔之振族無少長皆斬籍
　其家得金銀六十餘庫玉盤百珊瑚髙六七尺者二
　十株他珍玩無算已而郭敬自大同逃歸亦籍其家
　下獄錮之(方于謙之止王諭衆也既定謙徐步出掖/門吏部尚書王直最篤老執謙手曰國家)
　(正賴公耳今日雖百王直/何益于是朝廷益倚重謙)
封楊洪為昌平伯仍鎮宣府
　額森以帝命誘洪開門者三洪皆不聴又令帝為書
　遺洪洪封上之王遣使報洪曰此書偽也自今有書
　悉拒毋受於是洪一意堅守
以羅通為兵部員外郎提督守備居庸闗
　初通自交阯還(通拒守清/化事見前)改户部員外郎尋以事謫
　廣東河泊所官(掌收魚税/未入流)及是于謙薦之遂復以員
　外郎守備居庸通上言聞敵送駕回京恐因之入㓂
　大小闗口宜各増兵(口凡三十有六可通人馬者七/宜各增人千可通人不可通馬)
　(者二十九宜/各增人百)仍命大將一人統兵三萬分駐十營于
　闗外從之(通尋進郎中又/擢副都御史)
月晝明
召前大理寺少卿薛瑄
以翰林院脩撰商輅(宏宏載/淳安人)彭時(字純道/安偪人)入内閣預機務
　以陳循髙榖舉也(輅鄉㑹試及廷試皆第一士子/艷稱三元明代惟輅一人而已)
九月廣寕伯劉安以罪下獄
　安以額森欲與帝結婣啟王王切責之尋自大同馳
　至京師言帝已進已為侯廷臣劾安擅離守地自加
　侯爵宜正典刑王令禁錮之尋得釋(雲南鹽課提舉/司吏目胡仲綸)
　(坐事入都奏言今日之事不可屈者有七萬乗之主/壻於冦敵此不可屈者一也敵假議和使我無備二)
　(也和親之後驕尊自大三也索我金帛使我坐困四/也以送駕為名乗機人犯五也過上乎詔誘取邉城)
　(六也欲求山後之地七也七者稍從其一則大事去/矣今宜急命大同宣府守將固守城池整肅軍伍使)
　(敵不敢輕進果其送駕還京宻勅楊洪邀其歸路石/亨據其險阨俟駕至闗堅閉勿出則戰無不勝而聖)
　(駕得還矣若不戰而和非計/之得也事下禮部議行之)
皇太后命郕王即位(是為/景帝)
　廷臣合辭請太后曰車駕北狩皇太子㓜冲古云國
　有長君社稷之福請定大計以安宗社太后允之羣
　臣以太后㫖告王王驚讓再三避歸郕邸羣臣復固
　請㑹都指揮岳謙使衛拉特還口傳帝㫖以王長且
　賢令繼統以奉祭祀王始受命以明年為景泰元年
遙尊帝為太上皇帝
巡撫山西副都御史朱鑑(字用明/晉江人)請罷内官監軍不從
　鑑上言竊見王振亂天下江南冦發俱以誅振為名
　夫事歸朝廷則治歸宦官則亂况今額森詭詐百端
　徃來覘伺宜專將帥事權悉罷監軍中貴重懸賞格
　鼓勸義旅庶大駕可還敵兵自退帝雖嘉納不能從
　也已而山東布政使裴綸(湖廣監/利人)言山東既有巡撫
　又設内官鎮守有司供應以一科十實為擾民請下
　廷議凡内地已有巡撫者鎮守内官悉召還京疏入
　責綸陳狀綸服罪乃已(時臨洮府同知田𤾉聴選知/縣單字陜西舉人段堅工部)
　(辦事吏徐鎮俱上言請召還監軍鎮守中官詔以為/祖宗舊制不可更皆不納其後南京軍匠餘丁華敏)
　(上書言宦官十害畧曰内官家積金銀珠玉動以萬/計從何而至非内盜府藏即下朘民膏害一也怙勢)
　(矜寵􁂓公侯邸舍興作工役勞擾軍民害二也家人/外親皆市井無賴縱横豪悍任意為奸納栗補官貴)
　(賤洐雜害三也建造佛寺耗費不貲營一已之私破/萬家之産害四也廣置田莊不入糧税寄户府縣不)
　(受征徭阡陌聨亘而民無立錐害五也家人中鹽虚/占引數轉售他人倍支鉅萬壞國家之法奪商人之)
　(利害六也奏求塌房邀接商旅恃强賖買經嵗不還/行賈坐敝莫敢誰何害七也賣放軍匠俾□月錢致)
　(内府乏人工役煩重捶楚不堪害八也置買物科以/一料十虧官損民害九也監工所至非法酷刑軍匠)
　(塗炭害十也事/下禮部寢不行)
減浙江福建銀塲課
以郭登為總兵官鎮大同
　時大同壁壘蕭條城門晝閉登慷慨奮勵修城堞繕
　器械拊循士卒弔死問傷親為裹創傅藥曰吾誓與
　此城存亡不令諸君獨死也登初至士卒堪戰者纔
　數百馬百餘匹不數年馬至萬五千精卒數萬大同
　兵遂為天下最
以楊信民(名誠以字行/浙江新昌人)為僉都御史討廣東賊黄蕭養
(南海/人)
　蕭養以行刼被獲繋都司獄獄禁不嚴蕭養潛使人
　納斧飯中至夜與囚百七十人皆破械出刦軍器局
　收兵仗嘯聚海濵旬日間衆至萬餘人進圍廣州總
　兵官張安敗死指揮僉事王清被殺圍三月不解鄉
　民避賊至城者皆不納歸則盡為賊殺從賊者益衆
　帝以信民為僉都御史徃討信民先為廣東叅議有
　惠政士民聞其來皆喜信民至開城門發倉廪奬勸
　士卒招降脅從者數萬人賊勢漸衰蕭養尅期請降
　㑹信民暴卒賊聞之曰楊公死吾屬何望遂復大掠
　明年四月都督董興討定之(帝命興充副總兵督軍/討蕭養興至廣州賊列)
　(千餘艘勢甚張興縱兵奮擊殺死者無/數餘多就撫蕭養中流矢死函首以獻)
冬十月額森奉上皇至大同遂入紫荆闗
　先是都指揮僉事季鐸奉皇太后命詣上皇所告帝
　即位及立皇太子鐸還帝復命鐸奉書上皇并致書
　額森言即位之故額森以帝立㑹衆議欲大舉入冦
　帝必南遷大都可有也叛閹喜寧(從上皇北狩叛/附額森為間諜)復
　盡以中國虚實告之教額森奉上皇至邉脅諸將開
　闗召總兵鎮守官出見則留之可以得志額森以為
　然乃詭言奉上皇還京至大同總兵官郭登不納遂
　由陽和進䧟白羊口(一作白楊在大同/府天鎮縣北少西)守備通政使
　謝澤死之(澤督兵扼山口㑹大/風揚沙兵潰被殺)抵紫荆闗喜寧與額
　森弟大同王夾攻闗城守備都御史孫祥都指揮韓
　青戰死敵遂入闗長驅而東
詔諸王遣兵入衛
以于謙提督各營軍馬
　詔諸將皆受謙節制都指揮而下不用命者先斬以
　狥然後奏聞
京師戒嚴
　廷議禦敵之䇿石亨請毋出師第堅壁以老之于謙
　曰敵張甚矣如此則示弱令敵益輕我乃即分遣諸
　將帥師二十二萬列陣九門外謙自與亨帥副總兵
　范廣(遼東/人)等陳徳勝門當額森悉閉諸城門絶士卒
　返顧下令臨陣將不顧軍先退者斬其將軍不顧將
　先退者後隊斬前隊於是將士知必死皆用命
詔宣府遼東總兵官山東山西河南陜西巡撫皆入援
額森犯京師于謙督諸將擊却之
　額森自紫荆闗奉上皇過易州至良鄉(父老進茶/果羊酒)進
　次盧溝橋(□官/進果)上皇作書三一奉皇太后一致帝一
　諭文武羣臣額森列陳至西直門上皇止徳勝門外
　是日都督髙禮毛福夀敗敵彰義門北(殺數百人奪/還所掠千餘)
　(口/)明日額森擁上皇登土城(在徳勝門西北亦曰土/城闗即古薊門遺址亦)
　(謂之/薊邱)喜寕嗾額森邀大臣迎駕帝以通政司叅議王
　復為右通政中書舍人趙榮(字孟仁其先西/城人後家閩縣)為太常
　少卿出城朝見喜寕又嗾額森以二人官小邀于謙
　石亨胡濙王直出見索金帛萬萬計復榮不得見上
　皇而還廷臣欲議和遣人至軍中問謙　曰今日止
　知有軍旅他非所敢聞已額森遣騎窺徳勝門謙亨
　設伏空舍令數騎誘敵敵遂以萬騎來薄伏兵出范
　廣發火器撃之額森弟博囉及平章茂諾海(舊作卯/那孫今)
　(改/)中礟死敵轉至西直門都督孫鏜(字振逺東/勝州人)斬其
　前鋒數人逐之敵益兵圍鏜鏜力戰不解㑹石亨分
　兵至敵引退欲還土城居民皆升屋呼號爭投磚石
　擊敵囂聲動地王竑毛福夀亦來援敵遥見旗幟不
　敢復前額森初輕中國既至相持五日邀請既不應
　戰又輙不利其别部攻居庸者復為羅通所敗(敵五/萬攻)
　(居庸㑹天大寒通汲水灌城水堅不得近/七日敵遁走追擊之三戰三捷斬獲無筭)額森氣大
　沮喪又聞勤王師且至乃夜㧞營由良鄉而西大掠
　所過州縣擁上皇出紫荆闗去帝以謙亨功大進封
　亨武清侯加謙少保謙固辭不允(敵之退也焚毁長/獻景三陵寢殿而)
　(餘冦之未出闗者分屯畿内四出剿掠諸降人亦乗/間並起帝以昌平伯楊洪充總兵官帥孫鏜范廣討)
　(捕之遣官/修復陵寢)
詔止勤王兵
衛拉特托克托布哈遣使入貢
　時衛拉特君臣鼎立額森專國兵最多托克托布哈
　雖為汗兵較少阿拉知院兵又少三人外親内疎其
　合衆南犯利多歸額森而害則均受至是托克托布
　哈遣使入貢帝從胡濙王直等議厚賞賜以間之
十一月脩沿邉闗隘
上皇至衛拉特
　額森以上皇至老營惟袁彬哈銘(䝉古人幼隨/其父為通事)從(彬/同)
　(上皇寢天寒以脅温/上皇足銘日侍左右)初上皇入敵營之夕額森有異
　志㑹雷震死其所乗馬而上皇寢幄復有異彩乃止
　及是上皇所居毳帳毎夜有赤光奕奕繞其上若龍
　蟠額森見之大驚異尋欲以妹進上皇上皇却之愈
　敬服自是五七日必進宴置酒為夀稽首行君臣禮
以左都督朱謙(夏邑/人)鎮宣府僉都御史王竑鎮居庸闗
　先是楊洪奉詔入援宣府人心危懼欲棄城走都御
　史羅亨信仗劍軍門諭止之衆始定至是學士陳循
　以洪善戰請帥所部留京羅通曉暢兵事請召還叅
　洪軍務帝從之于謙言宣府京師之藩籬居庸京師
　之門户今洪既留京通復召還宜更選重臣鎮守乃
　以朱謙鎮宣府紀廣楊俊(洪之/子)副之王竑及夏忠魯
　瑄守居庸
十二月尊皇太后為上聖皇太后
以王驥充總兵官討貴州叛苖
　初驥自麓川還㑹湖廣貴州諸苖所在蜂起圍平越
　(明衛後置軍民/府今府屬貴州)清平(明衛今為縣/屬都匀府)諸衛貴州東路閉
　驥至民遮道訴驥曰吾受命征麓川不受命討苖也
　去之軍無紀律苗前後截擊死亡數萬比至武昌詔
　還軍討苗㑹土木難作羣臣劾王振兼及驥朝議以
　驥方在軍且倚之平苗置弗問至是苗益熾命驥佩
　平蠻將軍印充總兵官討之
尊生母賢妃吳氏(丹徒/人)為皇太后立妃汪氏(順天/人)為皇
后
慧星見
　凡二十日始滅
額森犯寕夏
　喜寕勸額森西犯寕夏掠苑馬直趨江表居上皇南
　京袁彬謂上皇曰天寒道逺陛下又不能騎徙取凍
　飢且至彼而諸將不納奈何額森聞之怒欲殺彬上
　皇力解乃止額森遂自冦寕夏掠人畜期月始退仍
　留數千人於河套(明史地理志大河自寕夏衛東北流/過榆林衛北至廢勝州東北乃)
　(折而南所謂河套也一/統志今為鄂爾多斯地)時入寕夏為冦
景皇帝
(庚/午)景泰元年春正月朔罷朝賀
　以上皇在衛拉特也
築城天夀山南
　名曰永安以居陵衛官軍並移昌平縣治於内(今順/天府)
　(昌平州治即永安城也/明正徳元年陞縣為州)
始令輸納者給冠帶
　户部議令軍民輸納者給冠帶官吏罪廢者輸草於
　邉得復職帝用給事中翟敬議止給冠帶(其輸納者/或米或粟)
　(或豆或草或鞍馬或牛驢或銀始於宣府大同其後/兩畿及諸布政司遼東皆行之而米之輸尤多已而)
　(監生郭佑言昨以國用耗乏謀國大臣欲紓一時之/急令民納粟者賜冠帶今軍旅稍寕而行之如初是)
　(以空乏啟冦心也/章下□議終不行)
閠月郭登敗衛拉特於栲栳山(在朔平府平/魯縣西北)
　冦入大同至沙窩(在朔平府東北/即沙楞河口)登奮擊破之追奔
　四十餘里又敗之栲栳山盡奪所掠而還自土木敗
　後邉將無敢與冦戰登以八百騎破㓂數千軍氣益
　振㨗聞封定襄伯後冦數至登屢擊却之
二月帝耕耤田
遣武清侯石亨都指揮同知楊能(字文敬/洪從子)巡邉
　帝用于謙議遣石亨率京軍三萬巡大同楊能統京
　軍一萬五千巡宣府時有敵三人至大同欲朝廷通
　好叅將許貴(字用和/江都人)以聞事下兵部于謙言前遣指
　揮季鐸岳謙徃敵而敵隨入冦通政王復少卿趙榮
　不見上皇而還和不足恃明矣且我與敵不共戴天
　理固不可和萬一和而彼肆無厭之求從之則坐困
　不從則速變勢亦不得和貴居邉疆重地恇怯如此
　何以敵愾移檄切責之自是邉將無敢言和者
三月衛拉特復分道入冦
　陽和大同偏頭闗(五季北漠砦元改為闗明置/偏闗所今為縣屬寕武府)野狐
　嶺(注見/前)萬全衛皆被冦時邉將禦敵互有殺傷惟寕
　夏慶陽朔州被敵殺掠甚衆
叛閹喜寕伏誅
　寕數誘額森入邉冦掠郭登諜知之聞於朝㑹上皇
　以寕欲殺袁彬(額森嘗謂上皇曰中朝若遣使來皇/帝歸炎上皇曰汝自送我則可欲中)
　(朝遣使徒費徃返爾寕聞怒/曰欲急歸者彬也乃欲殺彬)患之言於額森使寕還
　寕索禮物而令彬以宻書報宣府寕於獨石叅將楊
　俊預伏兵城下具酒勞寕酒半伏發遂擒之送京師
　羣臣雜治磔於市(上皇聞寕誅曰自此邉/境稍寕吾南歸有日矣)
録土木死事諸臣後
夏四月旱
五月總督侍郎侯璡(字廷玉/澤州人)破貴州苖
　時羣苗西至龍里(明衛今為縣/屬貴陽府)東至沅州(注見/前)北至
　武岡(晉縣明初為府後改/州今屬湖南寳慶府)南至播州(注亦/見前)不下二十
　萬平越被圍已九月城中食盡掘草根煑弩革食之
　而王驥頓兵辰沅不進巡按御史黄鎬(字叔髙/候官人)置疏
　竹筒中募土人乞援於朝乃更命保定伯梁珤都督
　方瑛㑹湖廣總督侯璡帥師徃討時副總兵田禮已
　解平越圍璡遣兵攻敗水西諸賊(女土官阿/推等作亂)貴州道
　始通又調雲南兵開畢節(注見/前)諸路而自率兵攻破
　紫塘(蠻寨在平/越府境)等數十餘寨至重安江(在平越府黄/平州南源出)
　(苗境經湖南靖州/界為黔楚要津)與王驥兵㑹鎮逺道亦通已而璡
　復檄方瑛攻賞改(苗寨/名)諸寨擒偽王王阿同及阿趙
　等而驥亦俘獲剗平王苗富蟲皆送京師伏誅(是秋/梁珤)
　(亦破湖廣苗㑹璡卒以王來代之明年春來與/方瑛分兵連破二百餘寨苗衆縳其酋以降)
朱謙敗衛拉特兵于宣府
　衛拉特二千騎屯賈家營謙與叅將紀廣等力戰却
　之封謙撫寕伯額森擾宣府大同意二城可旦夕下
　而謙與郭登數以羸師挫其勁騎額森由是氣益沮
衛拉特遣使請和
　喜寕既誅額森失問諜所部兵多死傷而托克托布
　哈王阿拉知院又皆擕貳于是額森決意請和又恥
　自屈乃先令阿拉知院遣叅政旺札勒托歡(舊作完/者脱歡)
　(今改後/仿此)等至懐來議和邉將以聞帝用陳循言賚使
　令還而以敕諭阿拉未行額森忽擁上皇至大同遣
　使賫文書以講和為言而自率衆至城下郭登仍欲
　謀奪上皇(登朝服立月城内潛令人㐲城/上俟上皇入即下月城閘板)敵覺遂擁
　上皇去登以使及書奏帝厚賚使令與旺扎勒托歡
　偕還廷臣皆言宜遣使徃報太監興安出呼羣臣曰
　公等欲報使孰為富弼文天祥者詞色交厲尚書王
　直面折之安始語塞乃以給事中李實(字孟誠/合州人)為禮
　部侍郎大理寺丞羅綺為少卿及指揮馬顯等令齎
　璽書徃諭衛拉特君臣未幾托克托布哈額森所遣
　使丕勒瑪尼(舊作皮/兄焉)哈瑪爾(舊作黒麻今/並改後仿此)等復至言
　於館伴云昨知院使來朝廷遣人偕徃今吾等乃可汗
　及太師所命若不報使事必不濟尚書胡濙奏其言
　廷議請簡四人徃帝命俟李實還議之
秋七月遣右都御史楊善(字思敬/大興人)等使衛拉特
　先是阿拉知院使來吏部尚書王直首疏請迎上皇
　及衛拉特君臣使相繼至直與廷臣復交章言之帝
　不懌曰吾非貪此位而卿等强樹焉今復作紛紜何
　衆不知所對于謙從容言曰天位已定寕復有他頋
　理當奉迎萬一彼果懷詐我有辭矣帝意始釋㑹丕
　勒瑪尼等將還乃命善及侍郎趙榮為正使以都指揮
　同知王息錦衣衛千户湯𦙍勣(字公讓東甌/王和之曾孫)等副之
　賫金銀書幣徃衛拉特而李實適以額森使至述額
　森語云迎使夕來大駕朝發廷議請更遣大臣帝曰
　楊善既去不必更遣但以奉迎意敕諭額森足矣
八月上皇發衛拉特
　楊善奉使時賫賜額森金幣外餘無他賜善乃捐已
　貲揣彼中所需者多市以徃既至館伴田氏亦中國
　人留飲帳中善與語相得因以所賫遺之館伴喜明
　日善謁額森亦大有所遺額森亦喜善因詰之曰太
　上皇帝朝太師遣貢使必三千人嵗必再賚金幣載
　途背盟見攻何也額森曰奈何削我馬價子帛多剪
　裂前後使人徃多不歸又減嵗賜善曰馬價非削也
　太師馬嵗増而不忍拒故微省之太師自度價比前
　孰多帛剪裂者通事為之即太師貢馬有劣弱貂或
　敝豈太師意邪貢使多至三四千人有為盜或犯他
　法故自亡去中國留之何用賞賜惟據現在數浮於
　人則不與非減也額森屢稱善善見額森辭色和因
　曰太師再攻我屠戮數十萬太師部曲寕無損今還
　上皇和好如故中國金帛日至不亦美乎額森曰上
　皇歸何以處之善曰天位已定難以再移知院巴延
　特穆爾勸額森留善而遣使要復上皇位額森懼失
　信不可乃引善見上皇設宴奉餞額森自彈琵琶妻
　妾奉酒令善坐善辭上皇曰太師命坐則坐善叩頭
　少坐即起周旋其間額森頁左右曰有禮巴延等亦
　各設宴畢額森築土臺坐上皇臺上率妻妾部長羅
　拜臺下上皇行額森送數十里遣知院帥兵衛送而
　自下馬伏地慟哭良乆去
詔議迎上皇禮
　禮部尚書胡濙具儀以上(禮部堂上官迎龍虎臺錦/衣具法駕迎居庸闗百官)
　(迎土城外諸將迎教場門上皇自安定門入進東安/門於東北門南面坐皇帝謁見畢百官朝見上皇入)
　(居南城大内前/龍虎臺注見)傳㫖以一輿二馬迎於居庸闗至安
　定門易法駕給事中劉福言禮太薄帝曰昨得上皇
　書具言迎駕禮宜從減省朕豈得違之羣臣乃不敢
　言㑹千户龔遂榮(淮安/人)為書投高榖而匿其名言奉
　迎宜厚主上當避位懇辭而後受命如唐肅宗迎上
　皇故事榖袖之入朝與王直胡濙等共觀之直曰此
　禮失而求諸野也濙欲以聞王文不可而給事中葉
　盛(字與中/崑山人)已奏之有詔索書濙等因以書進且言肅
　宗迎上皇禮正可倣行帝不悦曰第從朕命無事紛
　更乃遣太常少鄉許彬(字道中/寕陽人)至宣府翰林侍讀商
　輅至居庸迎上皇(時帝索遂榮書所從得甚急遂榮/自縛詣闕言之下詔獄坐遣久之)
　(得/釋)
上皇至京師入居南宫赦
　上皇至自東安門入帝迎拜上皇答拜相持泣各述
　授受意推遜良久帝遂送上皇至南宫百官隨入行
　朝見禮赦天下(詔詞有曰禮惟有隆而無替義則以/卑而奉尊雖未酬復怨之私庶稍遂)
　(厚倫之願先是李實使上皇言于上皇曰南歸後當/引咎自貴上皇滋不悦及至宣府僅命許彬草敕諭)
　(羣臣而已復辟/後實竟斥為民)
以刑部侍郎江淵(字世用/江津人)兼翰林學士入内閣預機務
　時苖衷罷以淵代之(初淵與徐珵同宫侍講珵倡議/南遷為太監金英叱出跟蹌過)
　(左掖門淵適至迎問之珵曰以吾議南遷不合也于/是淵入具陳固守之䇿遂見知超擢刑郆侍郎及是)
　(叅預/機務)
九月御經筵
　御史許士達(歙縣/人)言經筵舊典毎月不過三日如遇
　寒暑又輙停止一暴十寒聖學何以有成願陛下于
　經筵之外日召儒臣講論經史騐之于古㑹之于心
　以應無方之變帝優詔褒荅
南京吏部尚書魏驥(字仲房/蕭山人)致仕
　初驥為吏部侍郎端慎勁直王振方陵虐公卿獨嚴
　重驥稱先生尋調南京進尚書至是以請老至京大
　學士陳循驥門生也請間曰公雖位冡宰未嘗立朝
　願少待事在循輩而已驥正色曰君為輔臣當為天
　下進賢才不得私一座主退語人曰渠以朝廷事如
　一已事祗為私謀安得善終竟致仕去(驥家居二十/年布衣糲食)
　(不殖生産事兄教諭騏雖□益恭教子弟力田以理/學朂後進時戴笠行田間過錢塘主簿𨽻呵之對曰)
　(魏驥復叱之曰蕭山魏驥簿倉皇謝驥慰而遣之後/至成化中驥年九十有八朝廷以御史梁昉言遣行)
　(人存問賜羊酒命未至而驥已卒賜祭𦵏如禮諡文/靖其子寛以驥遺言詣闕辭營𦵏乞以其金振飢民)
　(詔曰驥臨終遺命猶恐勞/民可謂純臣矣其如所請)
冬十一月禮部尚書胡濙請令百官賀上皇生日不許
　未幾濙又請明年正旦百官朝上皇於延安門亦不
　許(自是嵗以為請詔皆免行給事中林聰欲上疏言/之葉盛謂曰今上孝弟上皇盛徳兩宫帖然安静)
　(若益以言則渉衆易疑恐無中生有反為非便聰乃/止御史盛㫤目盛曰已不為而又阻人為之邪盛曰)
　(此大事當熟慮惟安與静久長之道也/  林聰字季聰寕徳人盛㫤吳江人)
(辛/未)二年眷正月令軍民輸納者世襲武職
　都給事中金達疏諌不聴其後給事中曹凱(字宗元/益都人)
　言近輸豆四千石以上得授指揮彼受禄十餘年費
　已償矣復令世襲是以生民膏血養無功子孫而彼
　取息長無窮也乞自今惟令帶俸不得任事帝然之
　命已授者如故未就者悉如凱言
度天下僧道
　先是僧道三年一度帝特詔停之至是太監興安以
　皇后㫖度僧道五萬餘人于謙上言今四方多流徙
　之民三邉缺戰守之士度僧道太多恐乖本末帝不省
二月吏部郎中李賢(字原徳/鄧州人)上中興正本䇿
　其目有十曰勤聖學顧箴警戒嗜慾絶玩好慎舉措
　崇節儉畏天變勉貴近振士風結民心帝深嘉納命
　翰林寫置左右備省覽
夏四月遣都督僉事孫安守備獨石
　初額森入犯獨石等八城(獨石馬營雲州鵰鶚赤城/龍門李家莊長安嶺凡八)
　(城/)俱殘毁議者欲棄之于謙曰棄之則不但宣府懐
　來難守京師不免動揺乃薦安授以方畧率兵守之
　安招士卒修城堡飭戰具弔死問傷流亡復業八城
　遂完
五月遺衛拉特托克托布哈書
　上皇歸後托克托布哈及額森屢使致貢上皇所亦
　有獻帝意欲絶衛拉特不復使使額森以為請尚書
　王直金濓胡濙等皆言絶之恐啟釁帝曰遣使有前
　事適以滋釁爾曩入冦時豈無使邪因敕額森曰前
　者使徃小人言語短長遂致失好朕今不復遣而太
　師請之甚無益也太師使朕皆優禮厚給之頋亦須
　少人賞賚乃得從厚至是托克托布哈使又至送還所
　掠招撫使高能等請通好直等復相繼言之帝曰使
　臣不遣朕志素定乃享其使而以書報之
復以楊洪鎮守宣府
　洪奏言臣一門父子俱握重兵(洪子俊為右都督管/三千營兄子能都督)
　(同知信都督僉/事俱充叅將)盛滿難居乞賜休致不許居數月以
　疾召還卒(諡武襄洪久居宣府御軍嚴/肅士馬精强為一時邉將冠)
秋七月京師地震
　南京亦震
八月復午朝
　自永樂初舉午朝(事見/前)後漸罷不行至是復之(舊制/凡常)
　(朝内閣五府六部及諸司以次奏事及是定午朝議/帝用學士陳循言命翰林院奏事在五府六部之前)
冬十二月廣通王徽煠(岷王楩/第三子)陽宗王徽焟(楩第/五子)謀逆
廢為庶人
　徽煠惑家人叚友洪致仕都事干利賔等語(謂徽煠/有異相)
　(當王/天下)作偽勅分遣友洪及䝉能陳添仔等以銀印金
　幣誘諸苗為亂(封苗酋楊文伯等為侯令發/兵來攻武岡文伯不敢受)陽宗王
　徽焟亦與通謀友洪歸為鎮南王徽煣(楩第/二子)所執有
　司以聞帝廢徽煠徽焟為庶人幽徽煠京師而錮徽
　焟於鳯陽䝉能率苗兵二千至武岡聞事敗叛入廣
　西稱䝉王紏生苗為亂(久之能始/誅事詳後)
立團營
　明初京營兵𨽻五軍都督府成祖北征分中軍左右
　掖左右哨既旋師仍之謂之五軍營兼馬步隊專教
　陣法已又置三千營掌車輦旗纛扈從出入隊皆騎
　後征交阯得火器法置神機營隊皆步各提督以勲
　臣内臣所謂三大營也(其五都督府亦自名五軍掌/府者治常行文書而已非特)
　(命不預/營事)及是于謙以營政久弛兵將不相習請選三
　營軍十萬分五營團操名曰五團營其法五十人為
　隊隊有長百人兩隊有領隊官千人冇把總五千人
　有都指揮體統相維兵將相識量敵多寡以為調法
　既而謙又請益兵五萬並前五營為十團營(都指揮/三十把)
　(總一百五十管/隊官一千五百)仍各統以武臣内臣而謙及石亨内
　臣劉永成曹吉祥徃來提督其餘軍不在團營者歸
　本營訓練以衛京師名曰老營由是京軍之制一變
　(已而謙繪陣圖上進依古法而變通之其為論甚悉/帝然之命依法訓練謙號令明審日視指屈口奏悉)
　(合機宜石亨雖/大將受成而已)
以禮部侍郎王一寕(台州仙/居人)祭酒蕭鎡(字孟勤/泰和人)並兼翰
林學士入内閣預機務
　鎡先代李時勉為祭酒帝即位初以老疾辭國子生
　三千人叩闕請留帝允之至是與一寕並以本官兼
　學士入内閣
額森弑其主托克托布哈
　托克托布哈娶額森姊生子額森欲立之托克托布
　哈不從額森亦疑其通中國將害已遂相攻托克托
　布哈敗走額森追殺之收其妻子遣使獻㨗且貢馬
　于謙上言額森雖悔過攄誠遣使入貢而罪大惡極
　終不可容今其君臣自相仇殺是天授我復仇之機
　臣請統團操軍馬分徃宣府大同討賊帝不從
(壬/申)三年春二月户部尚書金濓有罪下獄尋釋之
　舊制秋糧輸米有折收銀布者夏税輸麥有折收絲
　絹者帝即位詔免景泰二年税糧三之一濓檄有司
　但減米麥其銀布絲絹徴如舊學士江淵以告帝詰
　責户部濓言絲絹銀布詔書未載今國家多用若概
　免國用何資言官交章劾之遂下都察院獄三月釋
　之削太子太保改工部吏部尚書何文淵言理財非
　濓不可遂復還户部
三月詔錦衣衛官訪事
夏五月廢皇太子見深為沂王立子見濟為皇太子
　帝即位後久欲以見濟代太子而難于發言㑹廣西
　土目黄􁨐以私怨戕其兄思明土知府􁨑并滅其家
　(􁨐先以功屢擢都指揮使􁨑其庶兄也􁨑老子均襲/官非􁨐意隂令其子率悍卒夜馳破府城㓕􁨑家支)
　(解􁨑父子瘞之後圃即引還明日􁨐佯不知走思明/驚哭發喪而􁨑僕福童于􁨐子殺􁨑時已見之并識)
　(其從人脱/走訴憲司)廵撫李棠以聞下有司治其事捕􁨐父子
　入獄􁨐急使其黨至京師行賂有教其迎合帝意者
　乃上疏請易太子(疏曰太祖百戰以取天下期傳之/萬世徃年上皇輕身禦冦駕䧟北)
　(庭冦至都門幾䘮社稷不有皇上臣民何歸今且踰/二年皇儲未建臣惟人心易揺多言難定爭奪一萌)
　(楇亂不息皇上即循遜讓之美復全天叙之倫恐事/機叵測反覆靡常萬一羽翼長養權勢轉移委愛子)
　(於他人寄空名於大寳階除之下變為冦讐肘腋之/間自相殘蹙此時悔之晚矣乞與親信文武大臣宻)
　(定大計以一中外/之心絶覬覦之望)疏入帝曰萬里之外乃有此忠臣
　即下廷臣議且令釋􁨐罪明日禮部尚書胡濙集羣
　臣㑹議衆相顧莫敢發言惟都給事中李侃林聰御
　史朱英(字時傑/桂陽人)以為不可尚書王直亦有難色太監
　興安厲聲曰此事不可已即以為不可者勿署名毋
　得首䑕持兩端羣臣皆唯唯署議於是濙等上言陛
　下膺天明命中興邦家統緒之傳宜歸聖子黄􁨐奏
　是制曰可禮部具儀擇日以聞即日簡置東宫官越
　九日更封太子為沂王立見濟為太子(詔曰天佑下/民作之君實)
　(遺安於四海父有天下/傳之子斯本固於萬年)大赦天下命百官朔望朝太子
　(先是帝有易儲意恐文武大臣不從乃賜陳循髙榖/白金各百兩江淵王一寕蕭鎡商輅半之以緘其口)
　(及太子立又加賜黄金各五十兩并賞諸親王公主/及邉鎮文武内外羣臣有差而東宫公孤官皆兼支)
　(二/俸)
廢皇后汪氏立妃杭氏為皇后
　帝初易太子獨汪后不可曰如監國之稱何帝不從
　從后以太子杭妃所生遂讓焉
封上皇子二人為王
　見清(上皇第二子/萬宸妃出)榮王(天順復辟後改封徳/王居徳州復改濟南)見淳(上/皇)
　(第四子王/惠妃出)許王(明年/薨)
官顔孟二氏子孫各一人
六月建大隆福寺
　時太監興安用事佞佛甚於王振請帝建大隆福寺
　費數十萬踰年始成帝尅期臨幸禮部郎中章綸(字/大)
　(經樂/清人)諌河東鹽運判官楊浩(濟南/人)除官未行亦上章
　言之帝乃止
秋七月殺内使王瑶
　御用監阮浪侍上皇於南宫上皇賜浪鍍金繡袋及
　鍍金刀各一浪以與瑶錦衣指揮盧忠見之醉瑶酒
　而竊之上變言浪傳上皇命以袋刀結瑶圖復位帝
　震怒下浪瑶詔獄窮治之忠筮於術者仝寅(安邑/人)寅
　以大義折之且曰此大凶兆死不足贖忠懼佯狂以
　冀免商輅及中官王誠言於帝曰忠病風無足信不
　宜聴妄言傷大倫帝意少解乃並下忠獄坐以他罪
　謫廣西立功錮浪於獄而瑶竟磔死
江淵以母喪起復
　初侍讀學士倪謙(字克謙/錢塘人)遭喪淵薦謙為講官謙遂
　奪哀至是御史周文言淵引謙正為今日地帝以事
　既處分不問詔自今羣臣遭喪毋濫保
冬十月以左都御史王文入内閣預機務
　時閣中已有五人陳循最寵任髙穀與循不相能以
　文彊悍欲引文自助乃請増閣員循舉其鄉人蕭維
　禎榖舉文文方巡視江淮以中官王誠助遂召入閣
　二品大臣入閣自文始文既居政府反與循比而不
　附榖人謂榖自生一敵云
遣諸將分鎮大同宣府
　孫鏜石彪(亨從/子)協守大同衛潁楊能協守宣府從于
　謙請也謙又議上禦冦安邉十一事詔悉行之
十一月己未朔日食
于謙辭總督軍務不許
　帝知謙深凡所陳奏無不從而謙亦毎事抒忠直陳
　無隠由是人多忌之方敵初退都御史羅通劾謙上
　功不實且言韓信起自行伍穰苴㧞于寒微宜博搜
　將士中如信苴者與議軍事若今腰玉珥貂皆苟全
　性命保爵禄之人未足與議也意葢詆謙與石亨輩
　謙疏辨且乞罷請通指薦韓信穰苴其人者廷臣共
　留謙又謂通志在滅賊無他帝兩解之及設團營謙
　與石亨同事謙議論㫁制亨不能贊一辭銜之亨貪
　縱自恣謙毎事裁抑亨不得逞益恨謙疏辭總兵官
　不許謙上言祖宗朝本無總督邇因邉事孔棘命臣
　兼領此一時之宜非經久之法即今敵情未定將任
　宜專臣見石亨累奏辭職以臣為之軒輊也豈可以
　臣之駑鈍使亨不得行其志乞解臣總督軍務俾亨
　專任其事帝亦不允通與亨皆謙所薦舉顧前後齮
　齕之而言者復捃摭不已諸御史屢以深文彈劾賴
　帝力持之謙畧得盡其所施設然謙故性剛負才氣
　遇事有不如意輙拊膺嘆曰此一腔熱血竟灑何地
　視諸選耎大僚勲臣貴戚意頗輕之故憤怨者益衆
　(徳勝之㨗石亨功不如謙而得世侯内愧疏薦謙子/冕詔赴京師謙辭不允冕至謙言國家多事臣子不)
　(得顧私恩且亨為大將不聞舉一幽隠㧞一行伍微/賤以禆軍國而獨薦臣子於公議亦不協臣於軍功)
　(立杜徼倖決不敢以子監功亨復大恚帝嘗賜謙第/謙辭每日留宿直廬器具蕭然素病痰疾作帝遣興)
　(安舒良徃視還奏謙服用過薄詔尚方製賜至醯菜/皆備帝又親幸萬嵗山伐竹取瀝賜之或言龍謙太)
　(重興安曰彼日夜分國憂不問家産即彼/去令朝廷何䖏更覔此人  于冕字景華)
十二月額森使來廷臣請遣使報之不許
　額森自弑托克托布哈後屢貢馬至是復遣使賀來
　年正旦尚書王直等請遣使答之詔兵部議于謙言
　臣職司馬知戰而已行人事非所聞帝從謙言遣使
　議乃罷(既而洗馬劉定之言北庭遣使宜敕羣臣公/議不當但委兵部葢和戰皆所以待敵而兵)
　(部必不以和為請猶巫醫皆所以治病而巫者必不/以藥為言各䕶其所短而欲見其所長也詔下羣臣)
　(更議給事中路璧以遣使有五不可帝以璧/議為是使卒不遣  劉定之字主静永新人)
(癸/酉)四年春二月以黄􁨐為前軍都督府同知
　勅􁨐馳驛至京召見便殿以􁨐有機謀勇畧命治前
　府事賜第居京師(後太子卒􁨐/即仰藥死)
三月鳯陽淮徐飢巡撫僉都御史王竑賑之
　鳯陽淮安徐州大水道殣相望竑不待報輙開倉賑
　之山東河南飢民亦相率就食竑以徐州廣運倉有
　餘積欲發以賑典守中官不可竑曰民旦夕且為盜
　若不吾從脱有變吾先斬若然後自請死耳中官憚
　竑名不得已從之竑乃自劾專擅罪因言廣運所儲
　僅支三月請令死罪以下得入栗贖帝從其議復命
　侍郎鄒幹齎帑金馳赴聴竑便宜竑乃躬自巡行散
　賑不足則令沿淮上下商舟量其大小出米作粥以
　食飢民又勸冨民出米麥榖粟而以銀錢絹布叅之
　分給被災之家全活二百一十餘萬賦牛種及招撫
　復業者七萬九千餘户他境流移安輯者萬六百餘
　家病者給藥死者具槥鬻子女者贖而歸之還籍者
　予道里費民忘其飢頌聲大作(歌曰生我者父/母活我者巡撫)初竑
　奏淮揚飢帝憂甚及得竑自劾疏喜曰好都御史不
　然飢死我百姓矣于是尚書金濓大學士陳循等頌
　竑功就進左副都御史(時濟寕亦飢帝命南京户部/尚書沈翼賫帑三萬徃賑散)
　(給僅五千金餘歸之京庫竑劾翼/奉使無狀請以銀易米備賑從之)
夏四月始令生員納粟入國子監
　先是元年六月命生員納糧倒馬闗者給冠帶至是
　命輸粟八百石於臨清東昌徐州賑濟者入監讀書
　循資出身尋減三百石行未幾以胡濙言遂罷(共武/中監)
　(生與薦舉人材叅用故其時太學生最盛迨薦舉既/廢進士日重而監生漸輕至是納粟例開開封教授)
　(黄鑾首言其不可户部請俟倉庫稍寔停之于是不/久即止然其後或遇嵗荒或因邉警或大興工作率)
　(據前例行之而軍民子弟亦得援生員之例以入監/謂之民生亦謂之俊秀或竟謂之例監而監生日益)
　(輕/矣)
秋八月額森自立為汗
　額森以兵力迫脅諸部東踰烏梁海西及赤斤哈宻
　等遂自立為汗以其次子為太師遣使致書稱大元
　特克紳汗(舊作田盛可汗解云田盛猶言天聖也蓋/當時禾通音譯以其與天聖相近遂以為)
　(解今改正/并訂之)末曰添元元年詔廷臣議報書所稱或以
　為但勅諭來使不必賜書(給事中/林聰)或以為宜仍稱太
　師(安逺侯/栁溥)或以為可稱衛拉特主(郎中/章綸)而府部大臣
　則僉言宜從北俗稱為汗帝從大臣議書稱衛拉特
　汗賜之
冬十月以徐有貞為左僉都御史治沙灣決河
　有貞即徐珵以倡議南遷為太監興安金英所叱久
　不得遷因謟事陳循以玉帶遺之且用星術言公帶
　將玉矣無何循果加少保大喜㑹太子立因引為右
　諭徳尋復薦為國子監祭酒帝曰是議南遷者邪為
　人傾邪將壊諸生心術他大臣亦屢薦珵輙不用循
　具以告珵曰若第更名無為内家習知也珵從之遂
　改名有貞時河決沙灣已七年矣隨築隨決前後治
　者皆無功廷臣共舉有貞乃擢僉都御史治之
十一月皇太子見濟卒(諡懐/獻)
(甲/戌)五年春正月命平江侯陳豫(以平賊功/進封侯)學士江淵撫
輯山東河南兩淮軍民
　時山東河南兩淮大寒人畜多凍死巡撫都御史王
　竑以為言故有是命(竑言頃冬春之交淮河氷抵海/四十餘里人畜僵死萬餘弱者)
　(鬻妻子强者肆刦敓民困若此陛下端居九重大臣/身處廊廟何由見之使目擊其狀未有不太息流涕)
　(者也陛下即位以來非不敬天畏民而天變民窮特/甚者恐聖徳雖修而未至人倫雖正而未篤賢才用)
　(而未收其效邪佞去而未盡其類仁愛施而寔惠未/溥財用省而上供未節刑罸寛而寃獄未伸工作停)
　(而匠□未息法制頒而尚有更張賦税免而或仍牽/制生是干和遂召災變臣願陛下修厥徳以圖厥治)
　(欽天命法祖宗正倫理篤恩義戒逸樂絶異端廣仁/愛釋猜疑修徳必致其誠進忠良逺邪佞公賞罰寛)
　(賦税節財用戒聚斂却貢獻罷工役圖治必盡其實/如是而災變不息未之有也帝褒納之因勅内外臣)
　(工同加修省/□彌災之道)
三月減國子生額
　監生二千餘人俱仰給官廪以户部侍郎孟鑑言留
　年深者千餘人餘放歸
命學士王文撫恤揚州及蘇常諸府
　尚書儀銘(字子新髙宻/人智之子)以江南北積雪沍寒死亡載
　道奏請賑恤帝得奏即馳勅江淵王竑賑淮北而命
　文賑揚州及蘇常諸府先是正統以來蘇松常鎮四
　府糧自兑運外毎四石折白金一兩(即金花銀/事具前)民以
　為便後户部仍徴米輸淮徐凡一百餘萬石率三石
　而致一石民多破家文以便宜停之又發廪賑飢民
　三百六十餘萬
夏四月壬午朔日食
五月下禮部郎中章綸御史鍾同(字世京/永豐人)於錦衣衛獄
　先是懐獻太子既卒綸與同偕朝語及沂王皆泣下
　因與約疏請復儲㑹定州獲北諜言額森使偵京師
　將以秋初大舉深入同聞之上疏抗論時政因及復
　儲事曰父有天下固當傳之於子乃者太子薨逝足
　知天命有在今皇儲未建國本猶虗臣竊以為上皇
　之子即陛下之子沂王天資厚重足令宗社有託伏
　望擴天地之量敦友于之仁擇日具儀復還儲位實
　祖宗無疆之休疏入帝不懌然猶下廷臣集議雖銜
　同甚未發也越三日綸復陳修徳彌災十四事其言
　惇孝弟云孝弟者百行之本願陛下退朝後朝謁兩
　宫皇太后修問安視膳之儀上皇君臨天下十有四
　年是天下之父也陛下親受册封是上皇之臣也上
　皇傳位陛下是以天下讓也陛下奉為太上皇是天
　下之至尊也願陛下於朔望或節日一幸南官率羣
　臣朝見以展友于之情極尊崇之道又請復汪后於
　中宫正天下之母儀還沂王於儲位定天下之大本
　帝得疏遂大怒時日已暝宫門閉傳㫖自門隙中出
　立執綸繫詔獄未幾并及同逼引主使拷掠備至㑹
　大風揚沙天地晝晦獄得稍緩令錮之
烏梁海三衛乞居大寕城不許
　額森虐使三衛逼徙其部落於黄河穆納地(穆納山/名注見)
　(前/)三衛不能堪其酋竒里瑪(舊作乞/克蠻)格根特穆爾(舊/作)
　(革干帖木兒今/並改後仿此)等亡歸請得近邉屯駐因乞居大寕
　廢城于謙以為不可乃止
秋八月減兩京課鈔
　時以鈔法不行令兩京市肆園場税悉納鈔户部按
　月征之商民以為病或閉户不敢市易㧞園蔬伐果
　木以避之給事中陳嘉猷(餘姚/人)言兩京根本重地軍
　民尤宜加恤豈可當嵗歉之時興擾民之政縱使鈔
　法通而民已不聊生矣詔蔬果等暫免納鈔
冬十月額森為阿拉所殺
　額森恃强日益驕恣荒於酒色阿拉求為太師不許
　且殺其二子阿拉怒遂率衆攻額森因數其三罪曰
　漢兒血在汝身托克托布哈王血在汝身烏梁海血
　亦在汝身天道好還今日汝當死額森無以應遂殺
　之未幾韃靼部保喇(舊作索來今/改後仿此)復殺阿拉奪額森
　母妻並其玊璽求托克托布哈子穆爾格爾(舊作麻/兒可兒)
　　(今改後/仿此)立之號小王子自是衛拉特遂衰(額森弟及/諸子徃依)
　　(哈/宻)部衆分散而保喇與其屬瑪拉噶(舊作毛里孩/今改後仿此)等
　皆雄視部中韃靼勢復熾(額森本托歡太師子額森/既亡數傳至博汗其世次)
　(不可考博汗生子曰烏林台巴丹太師遂統部落是/為準噶爾之始  按愽汗舊作孛汗烏林台巴丹舊)
　(作烏林台巴/靼今並改正)
十二月貶都給事中林聰為國子監學正
　聰遇事敢言為執政大臣所疾王文尤惡之㑹聰甥
　陳和為教官欲得近地便養文嗾御史黄溥劾聰下
　廷訊坐專擅選法當斬胡濙不肯署稱疾不朝者數
　日帝遣興安問疾濙曰老臣本無疾前日議事驚悸
　至今不寕耳安問何為曰諫官有小罪而欲殺之所
　以悸也安入告髙榖亦力言之聰遂得釋貶國子監
　學正
(乙/亥)六年春正月改工部尚書石璞(字仲玉/臨漳人)為兵部以學
士江淵為工部尚書
　淵在内閣好議論毎為同官所抑意忽忽不樂㑹于
　謙以病在告詔推一尚書協理部事衆佯推淵淵欣
　然不辭屬商輅草奏陳循王文宻示以石兵江工四
　字淵在旁不知也比詔下淵大失望
二月雨木氷
　彌旬不解
録囚
　時中外繫囚有至十餘年者帝以災變命法司審録
　之由是得減免死甚衆
夏四月丙子朔日食
韃靼遣使入貢
　禮部言迤北未有君長請量減賞賜詔從舊給之以
　慰其心
五月帝禱雨南郊
　以兩畿及各省旱蝗也
予太監王誠等錦衣衛世職
六月以宋儒朱子九世孫挺為翰林院五經博士世襲
　尋復以宋儒程頤後克仁周敦頤十二代孫冕俱為
　世襲博士
秋七月徐有貞治沙灣決口成
　有貞至張秋(鎮名在泰安府東阿縣西南運/河所經與夀張陽榖二縣接界)上治河
　三䇿一置水門(畧言水性可使通流不可使堙塞故/漢武堙瓠子終弗成功漢明疏汴河)
　(踰年著績古言治水者甚衆獨樂浪王景所述冶水/門之法可取今請依景法損益其間置閘門於水而)
　(實其底令髙常水五尺小則枸之以濟運大則/疏之使趨海則有通流之利無堙塞之患矣)一開
　支河(畧言凡水勢火者宜分小者宜合分以去其害/合以取其利今黄河勢大故恒衝决運河勢小)
　(故恒乾淺必分黄水入運河則可去其害而取其利/請度黄河可分之地開河一道使水大不至泛溢為)
　(害小亦不至乾/淺以阻漕運)一濬運河議既定督漕都御史王竑
　以漕渠淤淺滯運請急塞決口帝勅有貞如竑言有
　貞守便宜言臨清河淺舊矣非因決口未塞也漕臣
　但知塞決口為急不知秋冬雖塞來春必復決徒勞
　無益臣不敢邀近功詔從其言有貞乃治渠起張秋
　金堤(注見/前)之首引而西南百里(經濮陽濼博陵陂至/夀張之沙河及東西)
　(影塘白嶺灣李􁆛凡五十里由李􁆛而/上至竹口蓮花池抵火潴潭又五十里)踰范曁濮又
　上而西北經澶淵以接河沁内倚古金堤以為固外
　恃梁山泊以為泄又置上下二閘以節宣之凡河流
　之旁出而不順者築九堰以障之堰各長萬丈崇三
　十有六尺厚什之栅木絡竹實之石而鍵以鐵凡五
　百五十餘日而工成賜其渠名廣濟由是河水不東
　衝沙灣而北出濟漕乃濬漕渠北至臨清南抵濟寕
　建閘於東昌者八水道以平先是有貞始興工有謂
　河決宜塞不宜疏者帝遣中使即問有貞出二壺而
　穿其一為五竅注水其中五竅者先涸中使還報乃
　決用其䇿及工將竣江淵請遣中官偕文武大臣督
　京軍五萬人徃助役有貞言京軍一出日費不貲今
　泄口已合決隄已堅但用沿河民夫自足集事乃止
　葢自沙灣之決垂十年至有貞治之而決口始塞阿
　鄄曹濮間田出沮洳者百數十萬頃山東河患少息
　然亦㑹黄河南趨徐吕東流漸殺故有貞得奏厥功
　云(有貞初築決口下木石則皆若無者有貞思數日/忽悟曰此下殆有龍窟耶吾有以制之矣乃鎔鐵)
　(下之不移時而决口塞有貞事竣還帝厚勞之尋復/命巡視漕河明年杕山東大水河隄多壊惟有貞所)
　(築如故冇貞乃修舊隄決口自臨清至濟寕水/患悉平還朝帝召見奬勞有加進左副都御史)
太白晝見
　帝即位後太白常晝見至是御史倪敬(字汝敬/無錫人)以災
　異頻仍請罷齋僧輟遊宴止興作疏入帝不懌未幾
　都御史蕭維禎考察其屬諭令去之遂黜敬為典史
八月杖南京大理少卿廖莊(字安止/吉水人)於闕下謫為驛丞
復杖禮部郎中章綸御史鍾同於獄同死綸仍錮獄
　先一年莊在南京疏言臣曩見上皇遣使册封陛下
　毎遇慶節必命羣臣朝謁東廡今上皇在南宫願陛
　下時時朝見或講論家法或商確治道嵗時令節命
　羣臣朝見以慰上皇之心又言太子者天下之本上
　皇諸子陛下之猶子也宜令親儒臣督書䇿以待皇
　嗣之生使天下臣民曉然知陛下有公天下之意疏
　入不報及是莊以事至京詣東角門朝見帝憶前疏
　大怒命杖八十謫定羌驛丞左右言事皆由鍾同倡
　實罪魁帝乃封巨梃就獄中杖同及綸各百同竟死
　綸死而復甦繋如故(是年刑科給事中徐正請間言/事亟詔入乃言上皇臨御嵗久)
　(沂王嘗位儲副天下臣民仰戴不宜居於南宫宜遷/置所封之地以絶人望别選親王子育之宫中帝驚)
　(愕大怒立叱出之命謫逺任已復得其滛穢事遂謫/戍鐵嶺衛又御史高平亦言城南多樹事叵測遂盡)
　(伐之時盛署上皇常倚𣗳憩息及伐樹得/其故大懼至天順復辟後正平皆伏誅)
冬十一月以方瑛為平蠻將軍討湖廣叛苖
　初庶人徽煠既廢其家人䝉能竄入苗中為亂(事具/前)
　詐作妖書紏生苗三萬餘攻龍里(注見/前)新化(明守禦/所今為)
　(長官司屬/黎平府)銅鼓(明衛今為錦屏/縣屬黎平府)諸城官軍屢𠞰不能
　克至是帝命瑛為平蠻將軍尚書石璞總督軍務率
　京軍討之時諸苗酋多與能相應合衆攻平溪衛(明/置)
　(今為玉屏縣/屬思州府)都指揮鄭泰以火鎗撃能能被創走泰
　追斬之(事在明/年四月)餘賊流刦武岡分䧟藕塘諸寨勢尚
　熾已而瑛進駐沅州分三道一自清浪(明衛今為清/溪縣屬思州)
　(府/)一自平溪一自鎮逺㑹于賊境破鬼板等一百六
　十餘寨(在明年/十二月)䝉能餘黨以次平
(丙/子)七年春二月皇后杭氏崩(諡肅/孝)
三月天鼓鳴
夏四月慧星見
　慧東北見於胃其光芒或長數尺或長丈餘自是月
　至于六月凡兩月餘及十二月又復見于畢宿
五月勅内外羣臣修省
　以星變也
六月𦵏肅孝皇后
河決開封
秋七月兩畿山東河南大水
　自夏至秋大雨不止諸水並溢髙地丈餘
以工匠蒯祥陸祥為工部侍郎
　蒯祥以木工陸祥以石工俱累擢太僕寺少卿至侍
　郎仍督工匠時稱為匠官
八月浙江江西湖廣旱
九月賜大學士王文陳循子俱明年㑹試
　自設科以來輔臣子弟少登第者是秋文子倫循子
　瑛應順天鄉試被黜文循搆考官劉儼黄諫欲殺之
　臺省譁然髙穀言於帝曰大臣子與寒士競進已不
　可况又不安於命欲殺考官可乎帝命翰林院禮部
　覆閲貢士卷(有優於倫瑛者有相/等者亦有不及者)勉徇二人意命其
　子一體㑹試而心薄之
冬十一月蠲天下景泰以前逋賦
十二月帝有疾
　罷明年元㑹
　
　
　
　
　
　
　
　
　
　
　
御批厯代通鑑輯覽卷一百四
