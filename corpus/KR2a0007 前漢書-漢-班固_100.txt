
　　唐正議大夫行祕書少監琅邪縣開國子顔師古注
　佞幸傳第六十三
漢興佞幸寵臣髙祖時則有籍孺孝惠有閎孺此兩人
非有材能但以婉媚貴幸(師古曰婉順/也媚悦也)與上臥起公卿
皆因關説(師古曰關説者言由之而納説亦如行/者之有關津○宋祁曰注末當有也字)故孝
惠時郎侍中皆冠鵔鸃貝帶(師古曰以鵔鸃毛羽飾冠/海貝飾帶鵔鸃即鷩鳥也)
(鵔音峻鸃音儀説在司馬相如傳/○宋祁曰注文鵔鸃下疑有鳥字)傅脂粉化閎籍之屬
也兩人徙家安陵其後寵臣孝文時士人則鄧通宦者
則趙談北宫伯子(師古曰姓北/宫名伯子也)孝武時士人則韓嫣(師/古)
(曰嫣/音偃)宦者則李延年孝元時宦者則𢎞恭石顯孝成時
士人則張放淳于長孝哀時則有董賢孝景昭宣時皆
無寵臣景帝唯有郎中令周仁昭帝時駙馬都尉秺侯
金賞(師古曰秺/音丁䕶反)嗣父車騎將軍日磾爵為侯二人之寵
取過庸不篤(師古曰纔過於常/人耳不能大厚也)宣帝時侍中中郎將張
彭祖少與帝微時同席研書及帝即尊位彭祖以舊恩
封陽都侯出常參乗號為愛幸其人謹勅無所虧損(師/古)
(曰勅/整也)為其小妻所毒薨國除
鄧通蜀郡南安人也以濯舩為黄頭郎(師古曰濯舩能/持濯行舩也土)
(勝水其色黄故刺舩之郎皆著黄帽因/號曰黄頭郎也濯讀曰櫂音直孝反)文帝嘗夢欲上
天不能有一黄頭郎推上天顧見其衣尻帶後穿(師古/曰衣)
(尻帶後謂衣當尻上而居革帶之/下處也○宋祁曰注末也字當刪)覺而之漸臺(師古曰/覺謂寢)
(寐之寤也未央殿西南有蒼/池池中有漸臺覺音工孝反)以夢中陰自求推者郎(師/古)
(曰黙而視之/求所夢者)見鄧通其衣後穿夢中所見也召問其名
姓姓鄧名通鄧猶登也文帝甚説(師古曰説/讀曰悦)尊幸之日
日異通亦愿謹不好外交(師古曰専謹曰/愿音願又音原)雖賜洗沐不
欲出於是文帝賞賜通鉅萬以十數(師古曰每賜輒鉅/萬如此者十數○)
(劉攽曰積前後賞賜盈鉅萬者/以十數爾不謂一賜則鉅萬也)官至上大夫文帝時間
如通家游戲(師古曰間謂投隙私/行不公顯也如往也)然通無他技能不能
有所薦逹獨自謹身以媚上而已上使善相人者相通
曰當貧餓死上曰能富通者在我何説貧於是賜通蜀
嚴道銅山得自鑄錢(師古曰嚴道屬蜀/郡縣有蠻夷曰道)鄧氏錢布天下
其富如此文帝嘗病癰鄧通常為上嗽吮之(師古曰嗽/音山角反)
(吮音自/兖反)上不樂從容問曰天下誰最愛我者乎通曰宜
莫若太子太子入問疾使太子齰癰(師古曰齰齧也齧/出其膿血齰音仕)
(客反○宋祁曰注文/血字下疑有也字)太子齰癰而色難之已而聞通嘗
為上齰之太子慙繇是心恨通(師古曰繇讀與/由同其下類此)及文帝
崩景帝立鄧通免家居居無何人有告通盜出徼外鑄
錢(師古曰徼猶塞也東北謂之塞西南謂之徼塞者/以障塞為名徼者取徼遮之義也徼音工釣反)下
吏驗問頗有遂(師古曰遂成也成其罪狀/○劉攽曰遂字屬下句)竟案盡沒入
之通家尚負責數鉅萬(張晏曰顧人採銅鑄錢未還庸/直而㑹沒入故也師古曰此説)
(非也積其前後所犯合没官者數多除其見在財物以/外尚有負官數鉅萬故云吏輒隨没入之耳非負顧庸)
(之私/直)長公主賜鄧通(師古曰即館陶長/公主文帝之女也)吏輒隨沒入之
一簪不得著身於是長公主乃令假衣食(晉灼曰使假/貸而私為償)
(之也師古曰此説非也公主給其衣食也而號云假借/之耳非通自有也恐吏没入故託云然此所謂不得名)
(一錢○宋祁曰注文公字上疑有長/字給字上疑有且字食也也字當刪)竟不得名一錢寄
死人家
趙談者以星氣幸北宫伯子長者愛人故親近然皆不
比鄧通
韓嫣字王孫弓髙侯穨當之孫也武帝為膠東王時嫣
與上學書相愛及上為太子愈益親嫣嫣善騎射聰慧
上即位欲事伐胡而嫣先習兵(師古曰言舊自便習○/宋祁曰注文自字疑作)
(已字注末/當有也字)以故益尊貴官至上大夫賞賜儗鄧通(師古/曰儗)
(比/也)始時嫣常與上共臥起江都王入朝從上獵上林中
天子車駕䟆道未行(師古曰已稱䟆止行/人訖而天子未出也)先使嫣乗副
車從數十百騎馳視獸江都王望見以為天子辟從者
伏謁道旁(師古曰辟去其從者而/身獨伏謁也辟音闢)嫣驅不見既過江都
王怒為皇太后泣請得歸國(師古曰還爵/封於天子也)入宿衞比韓
嫣太后繇此銜嫣嫣侍出入永巷不禁(師古曰言上/恣其出入也)以
姦聞皇太后太后怒使使賜嫣死上為謝終不能得嫣
遂死嫣弟説亦愛幸(師古曰説/讀曰悦)以軍功封案道侯巫蠱
時為戾太子所殺子增封龍雒侯(師古曰雒/字或作頟)大司馬車
騎將軍自有傳(師古曰在/韓信傳末)
李延年中山人身及父母兄弟皆故倡也(師古曰/樂人也)延年
坐法腐刑給事狗監中(師古曰掌天子之/狗於其中供事也)女弟得幸於
上號李夫人列外戚傳延年善歌為新變聲是時上方
興天地諸祠(○宋氏校本云浙本/無新字越本無諸字)欲造樂令司馬相如
等作詩頌延年輒承意弦歌所造詩為之新聲曲(○宋/氏校)
(本云景徳本承作/丞又一本無新字)而李夫人産昌邑王延年繇是貴為
協律都尉佩二千石印綬而與上臥起其愛幸埓韓嫣
(師古曰埓等齊○宋/祁曰注末當有也字)久之延年弟季與中人亂出入驕
恣及李夫人卒後其愛弛(師古曰弛解/也音式爾反)上遂誅延年兄
弟宗族是後寵臣大氐外戚之家也(師古曰氐歸/也音丁禮反)衛青
霍去病皆愛幸然亦以功能自進
石顯字君房濟南人𢎞恭沛人也皆少坐法腐刑為中
黄門以選為中尚書宣帝時任中書官(○宋祁曰任中/字下當有尚字)
恭明習法令故事善為請奏能稱其職恭為令顯為僕
射元帝即位數年恭死顯代為中書令是時元帝被疾
不親政事(○宋祁曰浙/本無事字)方隆好於音樂以顯久典事中
人無外黨(師古曰少骨肉之/親無婚姻之家也)精專可信任遂委以政事
無小大因顯白決貴幸傾朝百僚皆敬事顯顯為人巧
慧習事能探得人主微指内深賊持詭辯以中傷人(師/古)
(曰詭違也違道之辯○/宋祁曰注末當有也字)忤恨睚眦輒被以危法(師古曰/被加也)
(音皮/義反)初元中前將軍蕭望之及光祿大夫周堪宗正劉
更生皆給事中望之領尚書事知顯專權邪辟(師古曰/辟讀曰)
(闢/)建白以為尚書百官之本國家樞機(師古曰立此/議而白之)宜
以通明公正處之武帝游宴後庭故用宦者非古制也
宜罷中書宦官應古不近刑人(師古曰禮刑人不/在君側故云應古)元帝
不聽繇是大與顯忤後皆害焉望之自殺堪更生廢錮
不得復進用語在望之傳後大中大夫張猛魏郡太守
京房御史中丞陳咸待詔賈捐之皆嘗奏封事或召見
言顯短顯求索其辠房捐之棄市猛自殺於公車咸抵
辠髠為城旦及鄭令蘇建得顯私書奏之後以它事論
死自是公卿以下畏顯重足一迹(師古曰言極恐/懼不敢自寛縱)顯與
中書僕射牢梁少府五鹿充宗結為黨友諸附倚者皆
得寵位(師古曰倚依/也音於綺反)民歌之曰牢邪石邪五鹿客邪印
何纍纍綬若若邪(師古曰纍纍重積也若/若長貌纍音力追反)言其兼官據
埶也顯見左將軍馮奉世父子為公卿著名女又為昭
儀在内顯心欲附之薦言昭儀兄謁者逡(師古曰逡/音千旬反)脩
敕宜侍帷幄(師古曰/敕整也)天子召見欲以為侍中逡請間言
事上聞逡言顯顓權(師古曰顓與專/同其下類此)天子大怒罷逡歸
郎官(○劉攽曰/郎宜作故)其後御史大夫缺羣臣皆舉逡兄大鴻
臚野王行能第一天子以問顯顯曰九卿無出野王者
然野王親昭儀兄臣恐後世必以陛下度越衆賢(師古/曰度)
(過/也)私後宫親以為三公上曰善吾不見是(師古曰言/不見此理)廼
下詔嘉美野王廢而不用語在野王傳顯内自知擅權
事柄在掌握恐天子一旦納用左右耳目有以間已(師/古)
(曰間音/工莧反)廼時歸誠取一言以為驗顯嘗使至諸官有所
徵發顯先自白恐後漏盡宫門閉請使詔吏開門上許
之顯故投夜還稱詔開門入後果有人上書告顯顓命
矯詔開宫門天子聞之笑以其書示顯顯因泣曰陛下
過私小臣屬任以事(師古曰過猶誤也屬/委也屬音之欲反)羣下無不嫉
妬欲䧟害臣者事類如此非一唯獨明主知之愚臣微
賤誠不能以一軀稱快萬衆(師古曰稱/音尺孕反)任天下之怨(師/古)
(曰任猶/當也)臣願歸樞機職受後宫掃除之役死無所恨唯
陛下哀憐財幸(師古曰財/與裁同)以此全活小臣天子以為然
而憐之數勞勉顯加厚賞賜及賂遺訾一萬萬(師古曰/賂遺謂)
(百官羣下所遺/也訾讀與貲同)初顯聞衆人匈匈言已殺前將軍蕭望
之望之當世名儒顯恐天下學士姍已(師古曰姍古訕/字訕謗也音所)
(諫/反)病之是時明經著節士瑯邪貢禹為諫大夫顯使人
致意深自結納顯因薦禹天子歴位九卿至御史大夫
禮事之甚備議者於是稱顯以為不妬譖望之矣顯之
設變詐以自解免取信人主者皆此類也元帝晩節寢
疾(師古曰晩節/猶言末時也)定陶恭王愛幸顯擁祐太子頗有功元
帝崩成帝初即位遷顯為長信中太僕秩中二千石顯
失倚離權數月丞相御史條奏顯舊惡及其黨牢梁陳
順皆免官顯與妻子徙歸故郡憂滿不食道病死(師古/曰滿)
(讀曰懣/音悶)諸所交結以顯為官皆廢罷少府五鹿充宗左
遷𤣥莵太守御史中丞伊嘉為鴈門都尉長安謠曰伊
徙鴈鹿徙莵去牢與陳實無賈(師古曰賈/讀曰價)
淳于長字子􁅈(○宋祁曰􁅈越本/作鴻校本作孺)魏郡元城人也少以
太后姊子為黄門郎未進(○宋祁曰進字/上當有得字)幸會大將軍
王鳯病長侍病晨夜扶丞左右甚有甥舅之恩鳯且終
以長屬託太后及帝(師古曰屬/音之欲反)帝嘉長義拜為列校尉
諸曹遷水衡都尉侍中至衞尉九卿久之趙飛燕貴幸
上欲立以為皇后太后以其所出微難之長主往來通
語東宫(師古曰/主猶專)歳餘趙皇后得立上甚徳之廼追顯長
前功下詔曰前將作大匠解萬年奏請營作昌陵罷弊
海内(師古曰罷/讀曰疲)侍中衞尉長數白宜止徙家反故處(師/古)
(曰陵置邑徙人以實之長奏/令止所徙之家各還本處)朕以長言下公卿議者皆
合長計首建至䇿民以康寧(師古曰/康安也)其賜長爵關内侯
後遂封為定陵侯大見信用貴傾公卿外交諸侯牧守
賂遺賞賜亦絫鉅萬(師古曰絫古累/字也其下亦同)多畜妻妾淫於聲
色不奉法度初許皇后坐執左道廢處長定宫而后姊
孊為龍雒思侯夫人(晉灼曰/孊音靡)寡居長與孊私通因取為
小妻許后因孊賂遺長欲求復為倢伃長受許后金錢
乘輿服御物前後千餘萬詐許為白上立以為左皇后
孊每入長定宫輒與孊書戲侮許后嫚易無不言(師古/曰嫚)
(褻汙也易輕也/易音弋豉反)交通書記賂遺連年是時帝舅曲陽侯
王根為大司馬票騎將軍輔政數嵗久病數乞骸骨長
以外親居九卿位次第當代根根兄子新都侯王莽心
害長寵私聞長取許孊受長定宫賂遺莽侍曲陽侯疾
因言長見將軍久病意喜自以當代輔政至對衣冠議
語署置(師古曰自謂當輔政故豫言/某人為某官某人主某事)具言其辠過根怒
曰即如是何不白也莽曰未知將軍意故未敢言根曰
趣白東宫(師古曰趣/讀曰促)莽求見太后具言長驕佚(師古曰/佚讀與)
(逸/同)欲代曲陽侯對莽母上車(師古曰莽母於長舅之妻/也上車當於異處便於前)
(上言/不敬)私與長定貴人姊通受取其衣物太后亦怒曰兒
至如此往白之帝莽白上上廼免長官遣就國初長為
侍中奉兩宫使親密(師古曰言為使者傳言語於/太后及帝若立趙飛燕之類)紅陽
侯立獨不得為大司馬輔政立自疑為長毁譖常怨毒
長上知之及長當就國也立嗣子融從長請車騎(師古/曰嗣)
(子謂嫡長子/當為嗣者也)長以珍寶因融重遺立立因為長言於是
天子疑焉下有司案驗吏捕融立令融自殺以滅口上
愈疑其有大姦遂逮長繫洛陽詔獄窮治長具服戲㑄
長定宫(師古曰㑄/古侮字)謀立左皇后辠至大逆死獄中妻子
當坐者徙合浦母若歸故郡(師古曰若/者其母名)紅陽侯立就國
將軍卿大夫郡守坐長免罷者數十人莽遂代根為大
司馬久之還長母及子酺於長安(師古曰/酺音蒲)後酺有辠莽
復殺之徙其家屬歸故郡始長以外親親近(師古曰親/近謂近幸)
(於天子近/音其靳反)其愛幸不及富平侯張放放常與上臥起俱
為微行出入
董賢字聖卿雲陽人也父恭為御史任賢為太子舎人
哀帝立賢隨太子官為郎(師古曰東宫官/屬隨例遷也)二歲餘賢傳
漏在殿下(師古曰𫝊/漏奏時刻)為人美麗自喜(師古曰喜/音許吏反)哀帝望
見説其儀貌(師古曰説/讀曰悦)識而問之曰是舎人董賢邪因
引上與語拜為黄門郎繇是始幸問及其父為雲中侯
即日徵為霸陵令遷光祿大夫賢寵愛日甚為駙馬都
尉侍中出則參乘入御左右旬月間賞賜絫鉅萬貴震
朝廷常與上臥起嘗書寢偏藉上褏(師古曰藉謂身臥/其上也褏古袖字)
(○宋祁曰褏字/上當有衣字)上欲起賢未覺(師古曰覺寐之/寤也音工效反)不欲動
賢廼斷褏而起其恩愛至此賢亦性柔和便辟善為媚
以自固每賜洗沐不肯出常留中視醫藥上以賢難歸
詔令賢妻得通引籍殿中止賢廬(師古曰廬謂殿/中所宿止處也)若吏
妻子居官寺舎又召賢女弟以為昭儀位次皇后更名
其舎為椒風以配椒房云(師古曰皇后殿稱椒房/欲配其名故云椒風)昭儀
及賢與妻旦夕上下並侍左右賞賜昭儀及賢妻亦各
千萬數遷賢父為少府賜爵關内侯食邑復徙為衞尉
又以賢妻父為將作大匠弟為執金吾詔將作大匠為
賢起大第北闕下重殿洞門(師古曰重殿謂有前後殿/洞門謂門門相當也皆僭)
(天子之制/度者也)木土之功窮極技巧柱檻衣以綈錦(師古曰/檻謂軒)
(闌之板也綈厚/繒也音徒奚反)下至賢家僮僕皆受上賜及武庫禁兵
上方珍寶其選物上第盡在董氏而乗輿所服廼其副
也及至東園祕器珠襦玉柙豫以賜賢無不備具(師古/曰東)
(園署名也漢舊儀云東園祕器作棺梓素木長二丈崇/廣四尺珠襦以珠為襦如鎧狀連縫之以黄金為鏤要)
(以下玉為柙至足亦縫以黄金為/鏤○宋祁曰柙字下當有皆字)又令將作為賢起冢
塋義陵旁内為便房剛柏題湊(孟康曰堅剛之柏也師/古曰題湊解在霍光傳)
外為徼道周垣數里門闕罘罳甚盛上欲侯賢而未有
緣㑹待詔孫寵息夫躬等告東平王雲后謁祠祀祝詛
(師古曰謁/者后之名)下有司治皆伏其辜上於是令躬寵為因賢
告東平事者廼以其功下詔封賢為髙安侯躬宜陵侯
寵方陽侯食邑各千户頃之復益封賢二千户丞相王
嘉内疑東平事冤甚惡躬等數諫爭以賢為亂國制度
嘉竟坐言事下獄死上初即位祖母傅太后母丁太后
皆在兩家先貴傅太后從弟喜先為大司馬輔政數諫
失太后指免官上舅丁明代為大司馬亦任職頗害賢
寵及丞相王嘉死明甚憐之上􁃯重賢欲極其位(師古/曰􁃯)
(益/也)而恨明如此遂冊免明曰前東平王雲貪欲上位祠
祭祝詛雲后舅伍宏以醫待詔與校祕書郎楊閎結謀
反逆禍甚廹切賴宗廟神靈董賢等以聞咸伏其辜將
軍從弟侍中奉車都尉呉族父左曹屯騎校尉宣皆知
宏及栩丹諸侯王后親(師古曰栩姓也音許羽反○/宋祁曰知字上當有中字)而
宣除用丹為御屬呉與宏交通厚善數稱薦宏宏以附
呉得興其惡心因醫技進幾危社稷(師古曰幾/音鉅依反)朕以恭
皇后故不忍有云(師古曰恭皇后謂/丁后即哀帝母)將軍位尊任重既
不能明威立義折消未萌(師古曰未萌謂/禍難之未生者)又不深疾雲
宏之惡而懷非君上阿為宣呉(師古曰以君上/為非懷此心也)反痛恨
雲等揚言為羣下所寃又親見言伍宏善醫死可惜也
(師古曰見/見天子也)賢等獲封極幸嫉妬忠良非毁有功於戲傷
哉(師古曰於讀曰/烏戲讀曰呼)蓋君親無將將而誅之(師古曰將謂/將為逆亂也)
是以季友鴆叔牙春秋賢之趙盾不討賊謂之弑君(師/古)
(曰季友魯桓公少子莊公母弟也叔牙亦桓公子莊公/有疾叔牙欲立其同母兄慶父故季友使鍼季鴆之公)
(羊傳曰季子殺兄何善爾誅不得避兄弟君臣之義也/趙盾晉大夫趙宣子也靈公欲殺之宣子將出奔而趙)
(穿攻靈公於桃園宣子未出境而復太史書曰趙盾弑/其君宣子曰不然曰子為正卿亡不越境反不討賊非)
(子而誰孔子曰董狐古之良史也書法/不隠趙宣子古之良大夫也為法受惡)朕閔將軍䧟於
重刑故以書飭(師古曰飭/與勑同)將軍遂非不改復與丞相嘉
相比(師古曰比謂比/周也音頻寐反)令嘉有依得以罔上有司致法將
軍請獄治朕惟噬膚之恩未忍(孟康曰易曰噬膚滅鼻/噬食也膚膏也喻爵祿)
(恩澤加之不忍誅也師古曰孟説非也易噬嗑卦九二/爻辭曰噬膚㓕鼻噬膚者言自齧其肌膚詔曰為明是)
(恭后之親有肌膚之愛是以/不忍加法故引噬膚之言也)其上票騎將軍印綬罷歸
就第遂以賢代明為大司馬衞將軍冊曰朕承天序惟
稽古建爾于公以為漢輔往悉爾心統辟元戎(師古曰/悉盡也)
(統領也辟君也元戎大衆也言為/元戎之主而統之也辟音必亦反)折衝綏逺匡正庶事
允執其中天下之衆受制於朕以將為命以兵為威可
不慎與(師古曰與/讀曰歟)是時賢年二十二雖為三公常給事
中領尚書百官因賢奏事以父恭不宜在卿位徙為光
祿大夫秩中二千石弟寛信代賢為駙馬都尉董氏親
屬皆侍中諸曹奉朝請寵在丁傅之右矣(師古曰/右上也)明年
匈奴單于來朝宴見羣臣在前(○宋祁曰臣字/下當有賢字)單于怪
賢年少以問譯(師古曰傳/語之人也)上令譯報曰大司馬年少以
大賢居位單于廼起拜賀漢得賢臣初丞相孔光為御
史大夫時賢父恭為御史事光及賢為大司馬與光並
為三公上故令賢私過光光雅恭謹知上欲尊寵賢及
聞賢當來也光警戒衣冠出門待望見賢車廼却入賢
至中門光入閤(○宋祁曰入字/上當有又字)既下車廼出拜謁送迎
甚謹不敢以賔客鈞敵之禮賢歸上聞之喜立拜光兩
兄子為諫大夫常侍賢繇是權與人主侔矣(師古曰/侔等也)是
時成帝外家王氏衰廢唯平阿侯譚子去疾哀帝為太
子時為庶子得幸及即位為侍中騎都尉上以王氏亡
在位者遂用舊恩親近去疾復進其弟閎為中常侍閎
妻父蕭咸前將軍望之子也久為郡守(○劉攽曰/多久字)病免
為中郎將兄弟並列賢父恭慕之欲與結㛰姻閎為賢
弟駙馬都尉寛信求咸女為婦咸惶恐不敢當私謂閎
曰董公為大司馬冊文言允執其中此廼堯禪舜之文
非三公故事長老見者莫不心懼此豈家人子所能堪
邪(師古曰家人猶言/庶人也蓋咸自謂)閎性有知畧聞咸言心亦悟廼還
報恭深達咸自謙薄之意恭歎曰我家何用負天下而
為人所畏如是意不説(師古曰説/讀曰悦)後上置酒麒麟殿(師/古)
(曰在未/央宫)賢父子親屬宴飲王閎兄弟侍中中常侍皆在
側上有酒所(師古曰言/酒在體中)從容視賢笑(師古曰從音千容/反○宋祁曰賢字)
(下當有/而字)曰吾欲法堯禪舜何如閎進曰天下廼髙皇帝
天下非陛下之有也陛下承宗廟當傳子孫於亡窮統
業至重天子亡戲言上黙然不説(師古曰説/讀曰悦)左右皆恐
於是遣閎出後不得復侍宴賢第新成功堅(師古曰言/盡功力而)
(作之極堅牢也功字或作攻/攻治也言作治之甚堅牢)其外大門無故自壞賢心
惡之後數月哀帝崩太皇太后召大司馬賢引見東廂
問以喪事調度賢内憂不能對免冠謝太后曰新都侯
莽前以大司馬奉送先帝大行曉習故事吾令莽佐君
賢頓首幸甚(○宋祁曰首字/下當有曰字)太后遣使者召莽既至以
太后指使尚書劾賢帝病不親醫藥禁止賢不得入出
宫殿司馬中(○宋祁曰入出當作出/入中字上當有門字)賢不知所為詣闕
免冠徒跣謝莽使謁者以太后詔即闕下冊賢(師古曰/即就也)
曰間者以來陰陽不調菑害並臻(師古曰菑/古災字)元元蒙辜
(師古曰/䝉被也)夫三公鼎足之輔也髙安侯賢未更事理(師古/曰更)
(歴也音/工衡反)為大司馬不合衆心非所以折衝綏逺也其收
大司馬印綬罷歸第即日賢與妻皆自殺家惶恐夜葬
莽疑其詐死有司奏請發賢棺至獄侯視(師古曰謂發/冢取其棺柩)
(也侯驗/也音􁇆)莽復風大司徒光奏賢(師古曰風讀曰/諷光孔光也)質性巧
佞翼姦以獲封侯(師古曰/翼進也)父子專朝兄弟並寵多受賞
賜治第宅造冢壙放效無極不異王制(師古曰放依/也音甫往反)費
以萬萬計國為空虛父子驕蹇至不為使者禮(師古曰/言不敬)
(天子/之使)受賜不拜辠惡暴著賢自殺伏辜死後父恭不悔
過乃復以沙畫棺(師古曰以朱砂塗/之而又雕畫也)四時之色左蒼龍
右白虎上著金銀日月玉衣珠璧以棺(師古曰以此物/棺斂也棺音工)
(喚/反)至尊無以加恭等幸得免於誅不宜在中土臣請收
沒入財物縣官諸以賢為官者皆免父恭弟寛信與家
屬徙合浦母别歸故郡鉅鹿長安中小民讙譁鄉其第
哭幾𫉬盜之(師古曰陽往哭之實欲竊/盜也鄉讀曰嚮幾讀曰冀)縣官斥賣董氏
財凡四十三萬萬賢既見發臝侯其尸(師古曰臝露形/也音郎果反)
因埋獄中賢所厚吏沛朱詡自劾去大司馬府買棺衣
收賢尸葬之王莽聞之大怒以它辠擊殺詡翔子浮建
武中貴顯至大司馬司空(○劉攽曰案後漢傳浮祗為/大司空未嘗為司馬明多兩)
(字/)封侯而王閎王莽時為牧守所居見紀莽敗乃去官
世祖下詔曰武王克殷表商容之閭(師古曰商/容殷賢人)閎脩善
謹勑兵起吏民獨不爭其頭首今以閎子補吏至墨綬
卒官蕭咸外孫云(○宋祁曰咸字/下當有之字)
贊曰柔曼之傾意(師古曰曼澤也言其/質柔而色理光澤也)非獨女徳蓋亦
有男色焉觀籍閎鄧韓之徒非一而董賢之寵尤盛父
子並為公卿可謂貴重人臣無二矣然進不繇道(師古/曰言)
(本不以徳進/繇讀與由同)位過其任莫能有終所謂愛之適足以害
之者也漢世衰於元成壞於哀平哀平之際國多釁矣
(師古曰釁/謂間隙也)主疾無嗣弄臣為輔鼎足不彊棟幹微撓(師/古)
(曰撓弱也/音女教反)一朝帝崩姦臣擅命董賢縊死丁傅流放辜
及母后奪位幽廢(師古曰謂貶皇太后趙氏為孝成皇/后退居北宫哀皇后傅氏退居桂宫)
咎在親便嬖所任非仁賢故仲尼著損者三友(師古曰/論語稱)
(孔子曰損者三友友便/辟友善柔友便佞損矣)王者不私人以官殆為此也(師/古)
(曰殆/近也)
　
　
　
　
　
　
　
　
　
　
　前漢書卷九十三
　前漢書卷九十三考證
鄧通傳鄧猶登也○按史記無此四字
人有告通盜出徼外鑄錢注師古曰東北謂之塞西南
　謂之徼○胡三省曰匈奴傳侯應上議曰孝武攘匈
　奴于幕北建塞徼起亭隧是北方之塞亦曰徼也朝
　鮮傳曰朝鮮屬遼東外徼是東方之塞亦曰徼也師
　古殆未深考歟直言徼以要遮為義豈不簡而明乎
　
　
　
　
　
　
　
　
　前漢書卷九十三考證
欽定四庫全書
　前漢書卷九十四上
　　漢　　蘭　　臺　　令　　