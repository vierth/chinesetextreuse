
貨殖列𫝊第六十九　　史記一百二十九
貨殖列𫝊第六十一　　漢書九十一
老子曰至治之極鄰國相望雞狗之聲相聞民各甘其
食美其服安其俗樂其業至老死不相往来必用此為
務輓近世塗民耳目則幾無行矣太史公曰夫神農以
前吾不知已至若詩書所述虞夏以來耳目欲極聲色
之好口欲窮芻豢之味身安逸樂而心誇矜勢能之榮
使俗之漸民久矣雖戸説以眇論終不能化故善者因
之其次利道之其次敎誨之其次整齊之最下者與之
爭夫山西饒材竹穀纑旄玉石山東多魚鹽漆絲聲色
江南出柟梓薑桂金錫連丹砂犀瑇瑁珠璣齒革龍門
碣石北多馬牛羊旃裘筋角銅鐵則千里往往山出棊
置此其大較也皆中國人民所喜好謡俗被服飲食奉
生送死之具也故待農而食之虞而出之工而成之商
而通之此寜有政教發徴期㑹哉人各任其能竭其力
以得所欲故物賤之徴貴貴之徴賤各勸其業樂其事
若水之趨下日夜無休時不召而自來不求而民出之
豈非道之所符而自然之驗邪周書曰農不出則乏其
食工不出則乏其事商不出則三寳絶虞不出則財匱
少財匱少而山澤不辟矣此四者民所衣食之原也原
大則饒原小則鮮上則富國下則富家貧富之道莫之
奪予而巧者有餘拙者不足故太公望封扵營丘地潟
鹵人民寡扵是太公勸其女功極技功通魚鹽則人物
歸之繦至而輻凑故齊冠帶衣履天下海岱之間斂袂
而往朝焉其後齊中衰管子脩之設輕重九府則桓公
以霸九合諸侯一匡天下而管氏亦有三歸位在倍臣
富扵列國之君是以齊富彊至于威宣也故曰倉廪實
而知禮節衣食足而知榮辱禮生扵有而廢于無故君
子富好行其徳小人富以適其力淵深而魚生之山深
而獸往之人富而仁義附焉富者得勢益彰失勢則客
無所之以而不樂夷狄益甚諺曰千金之子不死扵市
此非空言也故曰天下熈熈皆為利來天下壤壤皆為
利往夫千乘之王萬家之侯百室之君尚猶患貧而况
匹夫編户之民乎
昔先王之制自天子公侯卿大夫士至于皂𨽻抱關擊
榞者其爵禄奉養宮室車服棺槨祭祀死生之制各有
差品小不得僣大賤不得喻貴夫然故上下序而民志
定扵是辯其土地川澤丘陵衍沃原隰之宜敎民種樹
畜養五穀六畜及至魚鼈鳥獸雚蒲材幹噐械之資所
以養生送終之具靡不皆育育之以時而用之有節草
木未落斧斤不入于山林豺獺未祭罝網不布于埜澤
鷹隼未擊矰弋不施于徯隧既順時而取物然猶山不
□蘖澤不伐夭蝝魚麛卵咸有常禁所以順時宣氣蕃
阜庶物稸足功用如此之備也然後四民因其土宜各
任智力夙興夜寐以治其業相與通功易事交利而俱
贍非有徴𤼵期㑹而逺近咸足故易曰后以財成輔相
天地之宜以左右民備物致用立成噐以為天下利莫
大乎聖人此之謂也管子云古之四民不得雜䖏士相
與言仁誼扵閒宴工相與議技巧扵官府商相與語財
利扵市井農相與謀稼穡扵田埜朝夕從事不見異物
而遷焉故其父兄之敎不肅而成子弟之學不勞而能
各安其居而樂其業甘其食而美其服雖見奇麗紛華
非其所習辟猶戎翟之與于越不相入矣是以欲寡而
事節財足而不爭扵是在民上者道之以徳齊之以禮
故民有恥而且敬大誼而賤利此三代之所以直道而
行不嚴而治之大畧也及周室衰禮法墮諸侯刻桷丹
楹大夫山節藻棁八佾舞扵庭雍徹扵堂其流至乎士
庶人莫不離制而棄本稼穡之民少商旅之民多榖不
足而貨有餘陵夷至乎桓文之後禮誼大壊上下相冒
國異政家殊俗耆欲不制僣差亡極扵是商通難得之
貨工作亡用之器士設反道之行以追時好而取世資
偽民背實而要名姦夫犯害而求利篡弑取國者為王
公圉奪成家者為雄桀禮誼不足以拘君子刑戮不足
以威小人富者木土被文錦犬馬餘肉粟而貧者裋褐
不完唅菽飲水其為編戸齊民同利而以財力相君雖
為僕虜猶亡愠色故夫飾變詐為姦軌者自足乎一世
之間守道循理者不免于飢寒之患其敎自上興繇法
度之無限也故列其行事以𫝊世變云
昔者越粤王勾踐困扵㑹稽之上乃迺用范蠡計然計
然曰知鬭則修備時用則知物二者形則萬貨之情可
得而觀已見矣故歳在金穰水毁木饑火旱旱則資舟
水則資車物之理也六歳穰六歳旱十二歳一大饑夫
糶二十病農九十病末末病則財不出農病則草不辟
矣上不過八十下不減三十則農末俱利平糶齊物關
市不乏治國之道也積著之理務完物無息幣以物相
貿易腐敗而食之貨勿留無敢居貴論其有餘不足則
知貴賤貴上極則反賤賤下極則反貴貴出如糞土賤
取如珠玉財幣𣣔其行如流水推此類而脩之十年國
富厚賂戰士士赴矢石如渴得飲遂報彊呉觀兵中國
號稱五霸范蠡既雪刷㑹稽之恥范蠡乃喟然而嘆曰
計然之筞七十越用其五而得意既已以施扵國吾欲
用施之家乃迺乘扁舟浮扵江湖變名易姓適齊為鴟
夷子皮之陶為朱公朱公以為陶天下之中諸侯四通
貨物所交易也乃迺治産積居與時逐而不責扵人故
善治生産者能擇人而任時十九年之中間三致千金
而再分散散分與貧交友疏昆弟此所謂富好行其徳
者也後年衰老而聽子孫子孫脩業而息之遂至巨鉅
萬故言富者皆稱陶朱公
子贛既學扵仲尼退而仕扵衛廢著𤼵貯鬻財扵曹魯
之間七十子之徒賜最為饒益而顔淵簞食瓢飲在扵
陋巷原憲不厭糟糠匿扵窮巷子貢結駟連騎束帛之
幣以聘享諸侯所至國君無不分庭與之抗亢禮夫使
孔子名布揚扵天下者子貢先後之也此所謂得勢而
益彰者乎然孔子賢顔淵而譏子贛曰囘也其庶乎屢
空賜不受命而貨殖焉意則屢中
白圭周人也當魏文侯時李克務盡地力而白圭樂觀
時變故人棄我取人取我與予夫歲孰取穀予之絲漆
蠒出取帛絮與之食太隂在卯穰明歳衰惡至午旱明
歳美至酉穰明歳衰惡至子大旱明歳美有水至卯積
著率歳倍欲長錢取下榖長石斗取上種能薄飲食忍
嗜欲節衣服與用事僮僕同苦樂趨時若猛獸摯鳥之
𤼵故曰吾治生産猶伊尹呂尚之謀孫呉用兵商鞅行
法是也是故其智不足與權變勇不足以决斷仁不能
以取予彊不能以有所守雖欲學吾術終不告之矣也
盖天下言治生者祖白圭白圭其有所試矣能試有所
長非苟而已也
猗頓用盬鹽起而邯鄲郭縱以鐵鑄冶成業與王者埒
富
烏氏倮嬴畜牧及衆斥賣求奇繒物間獻遺戎王戎王
什倍其償與之予畜畜至用谷量馬牛馬秦始皇帝令
倮嬴比封君以時與列臣朝請而(史記連下文/漢書另起)巴蜀寡
婦清其先得丹穴而擅其利數世家亦不訾清寡婦也
䏻守其業用財自衛人不敢見侵犯秦始皇帝以為貞
婦而客之為築女懐清臺(下文接秦漢之制/列侯封君食租税)夫倮鄙人
牧長清窮鄉寡婦禮抗萬乘名顯天下豈非以富邪
漢興海内為一開關梁弛山澤之禁是以富商大賈周
流天下交易之物莫不通得其所欲而徙豪傑諸侯彊
族扵京師關中自汧雍以東至河華膏壤沃野千里自
虞夏之貢以為上田而公劉適邠太王王季在岐文王
作豐武王治鎬故其民猶有先王之遺風好稼穡殖五
榖地重重為邪及秦文孝繆居雍隙隴蜀之貨物而多
賈獻孝公徙櫟邑櫟邑北郤戎翟東通三晉亦多大賈
武昭治咸陽因以漢都長安諸陵四方輻湊並至而㑹
地小人衆故其民益玩巧而事末也南則巴蜀巴蜀亦
沃野地饒巵薑丹砂石銅鐵竹木之器南御滇僰僰僮
西近邛笮笮馬旄牛然四塞棧道千里無所不通唯襃
斜綰轂其口以所多易所鮮天水隴西北地上郡與關
中同俗然西有羌中之利北有戎翟之畜畜牧為天下
饒然地亦窮險唯京師要其道故關中之地扵天下三
分之一而人衆不過什三然量其富什居其六昔唐人
都河東殷人都河内周人都河南夫三河在天下之中
若鼎足王者所更居也建國各數百千歳土地小狹民
人衆都國諸侯所聚㑹故其俗纎儉習事楊平陽陳西
賈秦翟北賈種代種代石北也地邉胡數被㓂人民矜
懻忮好氣任侠為姦不事農商然迫近北夷師旅亟往
中國委輸時有竒羡其民羯羠不均自全晉之時固已
患其慓悍而武靈王益厲之其謡俗猶有趙之風也故
楊平陽陳掾其間得所欲温軹西賈上黨北賈趙中山
中山地薄人衆猶有沙丘紂淫地餘民民俗懁急仰機
利而食丈夫相聚逰戲悲歌忼慨起則相随椎剽休則
掘冢作巧姦冶多美物為倡優女子則鼓鳴瑟跕屣㳺
媚貴富入後宫徧諸侯然邯鄲亦漳河之間一都㑹也
北通燕涿南有鄭衛鄭衛俗與趙相類然近梁魯微重
而矜節濮上之邑徙野王野王好氣任侠衛之風也夫
燕亦勃碣之間一都㑹也南通齊趙東北邉胡上谷至
遼東地踔逺人民希數被㓂大與趙代俗相類而民雕
捍少慮有魚鹽棗栗之饒北鄰烏桓夫餘東綰穢貉朝
鮮真番之利
洛陽東賈齊魯南賈梁楚故泰山之陽則魯其隂則齊
齊帶山海膏壤千里宜桑麻人民多文綵布帛魚鹽臨
菑亦海岱之間一都㑹也其俗寛緩闊逹而足智好議
論地重難動摇怯扵衆鬬勇扵持刺故多劫人者大國
之風也其中具五民而鄒魯濵洙泗猶有周公遺風俗
好儒備扵禮故其民齪齪頗有桑麻之業無林澤之饒
地小人衆儉嗇畏罪逺邪及其衰好賈趨利甚扵周人
夫自鴻溝以東芒碭以北屬巨野此梁宋也陶睢陽亦
一都㑹也昔堯作㳺成陽舜漁扵雷澤湯止于亳其俗
猶有先王遺風重厚多君子好稼穡雖無山川之饒能
惡衣食致其蓄藏越楚則有三俗夫自淮北沛陳汝南
南郡此西楚也其俗剽輕易發怒地薄寡扵積聚江陵
故郢都西通巫巴東有雲夢之饒陳在楚夏之交通魚
鹽之貨其民多賈徐僮取慮則清刻矜已諾彭城以東
東海呉廣陵此東楚也其俗類徐僮朐繒以北俗則齊
浙江南則越夫呉自闔廬春申王濞三人招致天下之
喜㳺子弟東有海鹽之饒章山之銅三江五湖之利亦
江東一都㑹也衡山九江江南豫章長沙是南楚也其
俗大類西椘郢之後徙夀春亦一都㑹也而合肥受南
北潮皮革鮑木輸㑹也與閩中于越雜俗故南楚好辭
巧説少信江南卑溼丈夫早夭多竹木豫章出黄金長
沙出連錫然堇堇物之所有取之不足以更費九疑蒼
梧以南至儋耳者與江南大同俗而揚越多焉畨禺亦
其一都㑹也珠璣犀瑇瑁果布之湊
潁川南陽夏人之居也夏人政尚忠朴猶有先王之遺
風潁川敦愿秦末世遷不軌之民扵南陽南陽西通武
關鄖關東南受漢江淮宛亦一都㑹也俗雜好事業多
賈其任侠交通潁川故至今謂之夏人夫天下物所鮮
所多人民謡俗山東食海鹽山西食鹽鹵領南沙北固
往往出鹽大體如此矣總之楚越之地地廣人希飯稻
羮魚或火耕而水耨果隋蠃蛤不待賈而足地勢饒食
無饑饉之患以故呰窳偷生無積聚而多貧是故江淮
以南無凍餓之人亦無千金之家沂泗水以北宜五榖
桑麻六畜地小人衆數被水旱之害民好畜藏故秦夏
梁魯好農而重民三河宛陳亦然加以商賈齊趙設智
巧仰機利燕代田畜而事𧖟(自漢興海内至此漢書/間用其語扵地理志中)由
此觀之賢人深謀扵廊廟論議朝廷守信死節隠居巖
穴之士設為名髙者安歸乎歸扵富厚也是以亷吏乆
乆更富亷賈歸富富者人之情性所不學而俱欲者也
故壯士在軍攻城先登陷陣却敵斬將搴旗前䝉矢石
不避湯火之難者為重賞使也其在閭巷少年攻剽椎
埋刼人作姦掘冢鑄幣任侠并兼借交報仇篡逐幽隠
不避法禁走死地如騖其實皆為財用耳今夫趙女鄭
姬設形容揳鳴琴揄長袂躡利屣目挑心招出不逺千
里不擇老少者奔富厚也㳺閒公子飾冠劒連車騎亦
為富貴容也弋射漁獵犯晨夜冒霜雪馳阬谷不避猛
獸之害為得味也博戲馳逐鬬雞走狗作色相矜必爭
勝者重失負也醫方諸食技術之人焦神極能為重糈
也吏士舞文㺯法刻章偽書不避刀鋸之誅者沒扵賂
遺也農工商賈畜長固求富益貨也此有知盡能索耳
終不餘力而讓財矣諺曰百里不販樵千里不販糴居
之一嵗種之以榖十嵗樹之以木百嵗来之以徳徳者
人物之謂也今有無秩禄之奉爵邑之入而樂與之比
者命曰素封(下文接前為/築女懐清䑓)秦漢之制列矦封者君食租
税嵗率戸二百千户之君則二十萬朝覲聘享出其中
庶民農工商賈率亦嵗萬息二千户百萬之家則即二
十萬而更徭繇租賦出其中衣食之欲恣所好美矣故
曰陸地牧馬二百蹄蹏牛蹄角千蹏角千足羊澤中千
足彘水居千石魚陂波山居千章之材萩安邑千樹棗
燕秦千樹栗蜀漢江陵千樹橘淮北常山滎已南河濟
之間千樹萩陳夏千畝漆桼齊魯千畝桑麻渭川千畝
竹及名國萬家之城帶郭千畝畝鍾之田若干畝巵茜
千畦薑韭此其人皆與千户侯等(連下文諺曰/以貧求富)然是冨
給之資也不窺市井不行異邑坐而待收身有處士之
義而取給焉若至家貧親老妻子軟弱歳時無以祭祀
進醵飲食被服不足以自通如此不慚恥則無所比矣
是以無財作力少有鬭智既饒爭時此其大經也今治
生不待危身取給則賢人勉焉是故本富為上末富次
之姦富最下無巖處奇士之行而長貧賤好語仁義亦
足羞也
凡編户之民富相什則卑下之伯則畏憚之千則役萬
則僕物之理也諺曰夫用以貧求富農不如工工不如
商刺繡文不如倚市門此言末業貧者之資也通邑大
都酤一嵗千釀醯醬千𤬪醬漿千甔儋屠牛羊彘千皮
販榖糶糴千鍾薪槀千車船長千丈木千章竹竿萬个
其軺車百乘牛車千輛兩木器髤桼者千枚銅器千鈞
素木鐵器若巵茜千石馬蹄躈蹏噭千牛千足羊彘千
雙僮童手指千筋角丹沙千斤其帛絮細布千鈞文采
千匹搨荅布皮革千石漆桼千大斗糵麴鹽豉千瓵合
鮐鮆千斤鯫千石鮑千鈞棗栗千石者三之狐鼦貂裘
千皮羔羊裘千石旃席千具佗它果菜采千鍾種子貸
金錢千貫節駔㑹儈貪賈三之㢘賈五之此亦比千乘
之家此其大率也佗雜業不中什二則非吾財也請略
道當世千里之中賢人所以富者令後世得以觀擇焉
蜀卓氏之先趙人也用鐵冶富秦破趙遷卓氏之蜀卓
氏見虜略獨夫妻推輦行詣遷處諸遷虜少有餘財爭
與吏求近處處葭萌唯卓氏曰此地狭陿薄吾聞汶㟭
山之下沃野埜下有蹲踆鴟至死不饑民工扵作布市
易賈乃求逺遷致之臨邛大喜憙即鐵山鼓鑄運籌䇿
筭賈傾滇蜀之民富至僮童千八百人田池射獵之樂
擬扵人君
程鄭山東遷虜也亦冶鑄賈椎髻魋結之民富埒卓氏
俱居臨邛程卓既衰至成哀間成都羅裒訾至鉅萬初
裒賈京師隨身數十百萬為平陵石氏持錢其人強力
石氏訾次如苴親信厚資遣之令往来巴蜀數年間致
千餘萬裒舉其半賂遺曲陽定陵侯依其權力餘貸郡
國人莫敢負擅鹽井之利期年所得自倍遂殖其貨
宛孔氏之先梁人也用鐵冶為業秦伐滅魏遷孔氏南
陽大鼓鑄規陂池田連車騎㳺諸侯因通商賈之利有
㳺閒公子之賜與名然其贏得過當愈瘉扵纎􁊴嗇家
致富數千金故南陽行賈盡法孔氏之雍容(史文連下/漢書另起)
魯人俗儉嗇而曹邴丙氏尤甚以鐵冶起富至巨鉅萬
然家自父兄子孫弟約俛頫有拾仰卬有取貰貸行賈
徧郡國鄒魯以其故多去文學而趨利者以曹邴氏也
齊俗賤奴虜而刁間獨愛貴之桀黠奴人之所患也唯
刁間收取使之逐漁鹽商賈之利或連車騎交守相然
愈益任之終得其力起富數千萬故曰寧爵毋無刁言
其能使豪奴自饒而盡其力也刁間既衰至成哀間臨
菑姓偉訾五千萬(史文連下/漢書另起)
周人既纎􁊴而師史尤甚轉轂以百數賈郡國無所不
至洛雒陽街居在齊秦楚趙之中貧人學事富家相矜
以乆賈數過邑不入門設任用此等故師史能致七十
千萬師史既衰至成哀王莽時雒陽張長叔薛子仲訾
亦十千萬莽皆以為納言士欲法武帝然不能得其利
宣曲任氏之其先為督道倉吏秦之敗也豪傑皆爭取
金玉而任氏獨窖倉粟楚漢相距滎陽也民不得耕種
米石至萬而豪傑金玉盡歸任氏任氏以此起富富人
爭奢侈而任氏折節為儉力田畜田畜人爭取賤賈任
氏獨取貴善富者數世然任公所約非田畜所出生弗
不衣食公事不畢則身不得飲酒食肉以此為閭里率
故富而主上重之塞之斥也唯橋姚桃以已致馬千匹
牛倍之羊萬頭粟以萬鍾計呉楚七國兵之起時長安
中列侯封君行從軍旅齎貸子錢家子錢家以為侯邑
國在關東關東成敗未决莫肯與予唯無毋鹽氏出捐
千金貸其息什之三月呉楚平一嵗之中則無毋鹽氏
之息什倍用此富埒關中關中富商大賈大抵氐盡諸
田田嗇牆田䦨蘭韋家栗氏安陵杜杜氏亦巨鉅萬前
富者既衰自元成訖王莽京師富人杜陵樊嘉茂陵摯
綱平陵如氏苴氏長安丹王君房䜴樊少翁王孫大卿
為天下髙訾樊嘉五千萬其餘皆鉅萬矣王孫卿以財
養士與雄傑交王莽以為京司市師漢司東市令也此
其章章尤異著者也皆非有爵邑奉禄㺯法犯姦而富
盡椎埋去就與時俯仰𫉬其贏利以末致財用本守之
以武一切用文持之變化有概故足術也若至力農畜
工虞商賈為權利以成富大者傾郡中者傾縣下者傾
其餘郡國富民兼業顓利以貸略自行取重扵鄉里者
不可勝數夫纎嗇筋力治生之正道也而富者必用奇
勝故秦陽以田農拙業而秦陽以盖甲一州掘冢奸事
也而曲叔以起博戲惡業也而桓發用之富行賈丈夫
賤行也而雍樂成以饒翁伯以販脂辱處也而雍伯千
金傾縣邑張氏以賣漿醬小業也而張氏千萬隃侈質
氏以灑削薄技也而郅氏鼎食濁氏以胃脯簡微耳濁
氏而連騎張里以馬醫淺方張里而擊鍾鍾皆越法矣
此皆誠壹之所致由是觀之富無經業則貨無常主能
者輻湊不肖者瓦解千金之家比一都之君巨萬者乃
與王者同樂豈所謂素封者邪非也然常循守事業積
累贏利漸有所起至扵蜀卓宛孔齊之刁間公擅山川
銅鐵魚鹽市井之入運其籌策上爭王者之利下錮齊
民之業皆陷不軌奢僣之惡又况掘冢搏掩犯姦成富
曲叔稽發雍樂成之徒猶復齒列傷化敗俗大亂之道
也
　
　班馬異同卷三十三
欽定四庫全書
　班馬異同卷三十四
　　　　　　　　　　　　　