
曹參世家第二十四　　史記五十四(漢書同/蕭何傳)
平陽侯曹參者沛人也秦時為沛獄掾而蕭何為主吏
居縣為豪吏矣髙祖為沛公而初起也參以中㳙從将
擊胡陵方與攻秦監公軍大破之東下薛擊泗水守軍
薛郭西復攻胡陵取之徙守方與方與反為魏擊之豐
反為魏攻之賜爵七大夫北擊秦司馬􁆎欣軍碭東破
之取碭狐父祁善置又攻下邑以西至虞擊秦将章邯
車騎攻爰轅戚及亢父先登遷為五大夫北救東阿擊
章邯軍陷陳追至濮陽攻定陶取臨濟南救雍丘擊李
由軍破之殺李由虜秦候一人秦将章邯破殺項梁也
沛公與項羽引兵而東楚懐王以沛公為碭郡長将碭
郡兵扵是乃封參為執帛號曰建成君遷為戚公屬碭
郡其後從攻東郡尉軍破之成武南擊王離軍成陽南
復又攻之杠里大破之追北西至開封擊趙賁軍破之
圍趙賁開封城中西擊秦将楊熊軍扵曲遇破之虜秦
司馬及御史各一人遷為執珪從西攻陽武下轘轅緱
氏絶河津還擊趙賁軍尸北破之從南攻犨與南陽守
齮戰陽城郭東陷陳取宛虜齮盡定南陽郡從西攻武
關嶢關取之前攻秦軍藍田南又夜擊其北秦軍大破
之遂至咸陽滅破秦項羽至以沛公為漢王漢王封參
為建成侯從至漢中遷為将軍從還定三秦初攻下辨
故道雍斄擊章平軍扵好畤南破之圍好畤取壤鄉擊
三秦軍壤東及髙櫟破之復圍章平章平出好畤走因
擊趙賁内史保軍破之東取咸陽更命名曰新城參将
兵守景陵二十三日三秦使章平等攻參參出擊大破
之賜食邑扵寜秦參以将軍引兵圍章邯扵廢丘以中
尉從漢王出臨晉闗至河内下修武渡圍津東擊龍且
項他定陶破之東取碭蕭彭城擊項籍軍漢軍大敗走
參以中尉圍取雍丘王武反扵外黄程處反扵燕往擊
盡破之柱天侯反扵衍氏又進破取衍氏擊羽嬰扵昆
陽追至葉還攻武彊因至滎陽參自漢中為将軍中尉
從擊諸侯及項羽王敗還至滎陽凡二嵗漢髙祖三二
年拜為假左丞相入屯兵關中月餘魏王豹反以假左
丞相别與韓信東攻魏将軍孫遫軍東張大破之因攻
安邑得魏将王襄擊魏王扵曲陽追至東武垣生得獲
魏王豹取平陽得魏王豹母妻子盡定魏地凡五十二
城縣賜食邑平陽因從韓信擊趙相國夏説軍扵鄔東
大破之斬夏説韓信與故常山王張耳引兵下井陘擊
成安君陳餘而令參還圍趙别将戚将軍公扵鄔城中
戚将軍公出走追斬之乃引兵詣敖倉漢王之在所韓
信已破趙為相國東擊齊參以右左丞相屬韓信焉攻
破齊歴下軍遂取臨菑淄還定濟北郡攻收著漯隂平
原鬲盧已而從韓信擊龍且軍扵上假密大破之斬龍
且虜其亞将軍周蘭定齊郡凡得七十餘縣得故齊王
田廣相田光其守相許章及故齊膠東将軍田既韓信
立為齊王引兵東詣陳與漢王共破項羽而參留平齊
未服者項籍已死天下定漢王為即皇帝位韓信徙為
楚王齊為郡參歸漢相印焉高帝祖以長子肥為齊王
而以參為齊相國以髙祖六年賜爵列侯與諸侯剖符
賜參爵列侯世世勿絶食邑平賜萬六百三十户世世
勿絶號曰平陽侯除前所食邑參以齊相國擊陳豨将
張春軍破之黥布反參以齊相國從悼惠王将兵車騎
十二萬人與髙祖㑹擊黥布軍大破之南至蘄還定竹
邑相蕭留參功凡下二國縣一百二十二得王二人相
三人将軍六人大莫敖囂郡守司馬候御史各一人孝
惠帝元年除諸侯相國法更以參為齊丞相參之相齊
齊七十城天下初定悼惠王富扵春秋參盡召長老諸
先生問所以安集百姓如而齊故俗諸儒以百數言人
人殊參未知所定聞膠西有盖公善治黄老言使人厚
幣請之既見盖公盖公為言治道貴清静而民自定推
此𩔖具言之參扵是避正堂舎盖公焉其治要用黄老
術故相齊九年齊國安集大稱賢相惠帝二年蕭何卒
薨參聞之告舎人趣治行吾将且入相居無何使者果
召參參去屬其後相曰以齊獄市為寄慎勿擾也後相
曰治無大扵此者乎參曰不然夫獄市者所以并容也
今君擾之姦人安所容也乎吾是以先之參始參微時
與蕭何善及為将宰相有郤隙至何且死所推賢唯參
參代何為漢相國舉事無所變更一壹遵蕭何之約束
擇郡國吏木詘長大訥扵文辭重謹厚長者即召除為
丞相史吏之言文刻深欲務聲名者輒斥去之日夜飲
醇酒卿大夫以下吏及賔客見參不事事来者皆欲有
言至者參輒飲以醇酒間度之欲有所言復飲之酒醉
而後去終莫得開説以為常相舎後園近吏舎吏舎日
飲歌呼從吏惡患之無如之何乃請參逰後園中聞吏
醉歌呼從吏幸相國召按之乃反取酒張坐飲亦大歌
呼與相應和參見人之有細過専掩匿覆盖之府中無
事參子窋為中大夫惠帝怪相國不治事以為豈少朕
與乃謂窋曰若女歸試私從容問而乃父曰高帝新棄
羣臣帝富扵春秋君為相國日飲無所請事何以憂天
下乎然無言吾告若女也窋既洗沐歸時間侍自從其
所諫參參怒而笞窋之二百曰趣入侍天下事非若乃
所當言也至朝時惠帝讓參曰與窋胡治乎乃者我使
諫君也參免冠謝曰陛下自察聖武孰與髙皇帝上曰
朕乃安敢望先帝乎參曰陛下觀臣參䏻孰與蕭何賢
上曰君似不及也參曰陛下言之是也且髙皇帝與蕭
何定天下法令既眀具今陛下垂拱參等守職遵而勿
失不亦可乎惠帝曰善君休矣參為漢相國出入三年
卒薨諡曰懿侯子窋代侯百姓歌之曰蕭何為法顜講
若畫一曹參代之守而勿失載其清浄静民以寜一壹
平陽侯窋嗣侯髙后時為至御史大夫孝文帝立免為
侯立二十九年卒諡為静侯子竒代侯立七年卒諡為
簡侯子時代侯時尚平陽公主生子襄時病癘歸國立
二十三年卒諡夷侯𫝊國至曽孫子襄代侯武帝時為
将軍擊匈奴襄尚衛長公主生子宗立十六年卒薨諡
為共侯子宗代侯嗣征和二年中宗坐太子死有罪免
為城旦國除至哀帝時乃封參𤣥孫之孫本始為平陽
侯二千户王莽時薨子宏嗣建武中先降河北封平陽
侯至今八侯
太史公曰曹相國參攻城野戰之功所以能多若此者
以與淮隂侯俱及信已滅而列侯成功唯獨參擅其名
參為漢相國清静極言合道然百姓離秦之酷後參與
休息無為故天下俱稱其美矣
賛曰蕭何曹參皆起秦刀筆吏當時録録未有竒節漢
興依日月之末光何以信謹守管籥參與韓信俱征伐
天下既定因民之疾秦法順流與之更始二人同心遂
安海内淮隂黥布等已滅唯何參擅功名位冠羣臣聲
施後世為一代之宗臣慶流苖裔盛矣哉
　
　班馬異同卷四
欽定四庫全書
　班馬異同卷五
　　　　　　　　　　　　