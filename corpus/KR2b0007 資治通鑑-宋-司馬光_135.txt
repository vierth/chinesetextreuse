
　資治通鑑卷一百三十四　宋　司馬光　撰
　　　　　　　　　　　　　　胡三省　音註
　宋紀十六(起柔兆執徐盡著/雍敦牂凡三年)
　　蒼梧王下
元徽四年春正月己亥帝耕籍田大赦　二月魏司空
東郡王陸定國坐恃恩不法免官爵爲兵　魏馮太后
内行不正(行下/孟翻)以李弈之死怨顯祖(事見一百三十二/卷明帝泰始之六)
(年/)密行鴆毒夏六月辛未顯祖殂(年二十三考異曰元/行冲後魏國典云太)
(后伏壯士於禁中太上入謁遂崩按事若如此安得不/彰而中外恬然不以為怪又孝文終不之知按後魏書)
(及北史皆無殺事而天象志云顯/文暴崩葢實有鴆毒之禍今從之)壬申大赦改元承明
葬顯祖於金陵(金陵在/雲中)諡曰獻文皇帝　魏大司馬大
將軍代人萬安國坐矯詔殺神部長奚買奴賜死(神部/八部)
(之一也長/知兩翻)　戊寅魏以征西大將軍安樂王長樂爲太
尉(樂音/洛)尚書左僕射宜都王目辰爲司徒南部尚書李
訢爲司空(訢許/斤翻)尊皇太后曰太皇太后復臨朝稱制(魏/高)
(宗之殂顯祖方年十二馮太后臨朝稱制時宋太宗泰/始二年也至次年太后歸政今既鴆顯祖而高祖尚㓜)
(故復臨朝復扶/又翻朝直遥翻)以馮熈爲侍中太師中書監熈自以外
戚固辭内任乃除都督洛州刺史(魏太宗取洛陽以/晉司州爲洛州)侍
中太師如故顯祖神主袝太廟有司奏廟中執事之官
請依故事皆賜爵祕書令廣平程駿上言建侯裂地帝
王所重或以親賢或因功伐(以勞定國曰/功積功曰伐)未聞神主祔
廟而百司受封者也皇家故事葢一時之恩豈可爲長
世之法乎太后善而從之謂羣臣曰凡議事當依古典
正言豈得但修(修當/作循)故事乃賜駿衣一襲帛二百匹太
后性聰察知書計曉政事被服儉素(被皮/義翻)膳羞減於故
事什七八而猜忍多權數高祖性至孝能承顔順志事
無大小皆仰成於太后(經典釋文仰如/字又五亮翻)太后往往專决
不復關白於帝(復扶/又翻)所幸宦者高平王琚安定張祐杞
嶷(康曰杞姓也出自夏/后氏之後嶷魚力翻)馮翊王遇略陽苻承祖高陽王
質皆依勢用事祐官至尚書左僕射爵新平王琚官至
征南將軍爵高平王嶷等官亦至侍中吏部尚書刺史
爵爲公侯賞賜巨萬賜鐵劵許以不死(康曰說文劵契/也釋名曰劵綣)
(也相約束繾/綣爲劵也)又太卜令姑臧王叡得幸於太后超遷至
侍中吏部尚書爵太原公祕書令李冲雖以才進亦由
私寵賞賜皆不可勝紀(太和末年高菩薩之禍后啓之/也后雖獲終其世禍及門戸矣)
(勝音/升)又外禮人望東陽王丕游明根等皆極其優厚毎
褒賞叡等輙以丕等參之以示不私丕烈帝之𤣥孫(柘/䟦)
(翳槐謚/烈帝)冲寶之子也(魏世祖太平眞君五年李寶/入朝其子冲遂貴顯於魏)太后
自以失行畏人議已羣下語言小渉疑忌輙殺之然所
寵幸左右茍有小過必加笞箠或至百餘(箠止/橤翻)而無宿
憾尋復待之如初或因此更富貴故左右雖被罰終無
離心(此史之所謂權數也吁行下/孟翻復扶又翻被皮義翻)　乙亥加蕭道成尚
書左僕射劉秉中書令　楊運長阮佃夫等忌建平王
景素益甚(通鑑書禍始於上/卷上年佃音田)景素乃與錄事參軍陳郡
殷濔(濔莫/比翻)中兵參軍略陽垣慶延參軍沈顒左暄等謀
爲自全之計(顒魚/容翻)遣人往來建康要結才力之士(要讀/曰邀)
冠軍將軍黃回游擊將軍高道慶輔國將軍曹欣之前
軍將軍韓道清長水校尉郭蘭之羽林監垣祇祖(漢東/都之)
(制羽林左右監主羽林騎屬光祿勲至晉以羽林屬二/衛而監不見於志當是江左復置冠古玩翻校戸教翻)
皆隂與通謀武人不得志者無不歸之時帝好獨出游
走郊野欣之謀據石頭城伺帝出作亂道清蘭之欲說
蕭道成因帝夜出執帝迎景素道成不從者即圖之景
素毎禁使緩之楊阮微聞其事遣傖人周天賜僞投景
素(好呼到翻說輸芮翻下譬說同伺相吏翻傖助庚/翻江東人謂楚人别種為傖亦謂西北人為傖)勸
令舉兵景素知之斬天賜首送臺秋七月祇祖率數百
人自建康奔京口云京師已潰亂勸令速入景素信之
戊子據京口起兵士民赴之者以千數楊阮聞祇祖叛
走即命纂嚴己丑遣驃騎將軍任農夫領軍將軍黃回
左軍將軍蘭陵李安民將歩軍右軍將軍張保將水軍
以討之(驍堅堯翻騎竒寄翻任/音壬民將保將即亮翻)辛卯又命南豫州刺史
叚佛榮爲都綂(都綂之/名始此)蕭道成知黃回有異志故使安
民佛榮與之偕行(道成知黃回不附已既使之討景素/又使之討沈攸之二難既平然後殺)
(之則足以知回於當時有幹略/而道成智數又一時所不及者)回私戒其士卒道逢京
口兵勿得戰道成屯𤣥武湖冠軍將軍蕭賾鎭東府(冠/古)
(玩翻賾/士革翻)始安王伯融都鄉侯伯猷皆建安王休仁之子
也楊阮忌其年長悉稱詔賜死景素欲斷竹里以拒臺
軍(長知兩翻斷丁/管翻下斷峽同)垣慶延垣祇祖沈顒皆曰今天時旱
熱臺軍遠來疲困引之使至以逸待勞可一戰而克殷
濔等固爭不能得農夫等既至縱火燒市邑慶延等各
相顧望莫有鬬志景素本乏威畧恇擾不知所爲(恇去/王翻)
黃回迫於叚佛榮且見京口軍弱遂不發張保泊西渚
(西渚在京口城西/今西津渡口是也)景素左右勇士數十人自相要結(要/一)
(遥/翻)進擊水軍甲午張保敗死而諸將不相應赴復爲臺
軍所破(復扶/又翻)臺軍既薄城下顒先帥衆走(帥讀/曰率)祇祖次
之其餘諸軍相繼奔退獨左暄與臺軍力戰於萬嵗樓
下而所配兵力甚弱不能敵而散乙未㧞京口黃回軍
先入自以有誓不殺諸王乃以景素讓殿中將軍張倪
奴倪奴擒景素斬之并其三子同黨垣祇祖等數十人
皆伏誅蕭道成釋黄回高道慶不問撫之如舊(撫之所/以安反)
(側事定之後/决不能容之)是日解嚴丙申大赦初巴東建平蠻反沈
攸之遣軍討之及景素反攸之急追峽中軍以赴建康
巴東太守劉攘兵建平太守劉道欣疑攸之有異謀勒
兵斷峽不聽軍下攘兵子天賜爲荆州西曹(西曹者漢/晉公府之)
(西曹/掾)攸之遣天賜往諭之攘兵知景素實反乃釋甲謝
愆攸之待之如故劉道欣堅守建平攘兵譬說不回乃
與伐蠻軍攻斬之(沈攸之用劉攘兵卒為攘兵所禍蕭/道成用黃回而權以濟事非用人之)
(難用勢之難/也說輸芮翻)　甲辰魏主追尊其母李貴人曰思皇后
(李氏李惠之女高祖之/母也為後李惠貴張本)　八月丁卯立皇弟翽爲南陽
王(翽呼/㑹翻)嵩爲新興王禧爲始建王　庚午以給事黃門
侍郎阮佃夫爲南豫州刺史留鎭京師　九月戊子賜
驍騎將軍高道慶死(驍堅堯翻/騎竒寄翻)　冬十月辛酉以吏部
尚書王僧䖍爲尚書左僕射　十一月戊子魏以太尉
安樂王長樂爲定州刺史司空李訢爲徐州刺史(樂音/洛訢)
(許斤/翻)
　　　順皇帝(諱準字仲謀明帝第三子也小字知觀/實桂陽王休範之子諡法慈和徧服曰)
　　　　(順蕭氏所以謚之曰順者以/其順天命人心而禪代也)
昇明元年(是年七月帝即/位始改元昇明)春正月乙酉朔魏改元太和
　己酉略陽民王元壽聚衆五千餘家自稱衝天王二
月辛未魏秦益二州刺史尉洛侯擊破之(秦益二州此/魏所謂南秦)
(東益也尉/紆勿翻)　三月庚子魏以東陽王丕爲司徒　夏四
月丁卯魏主如白登壬申如崞山(崞音/郭)　初蒼梧王在
東宫好緣漆帳竿(好呼/到翻)去地丈餘喜怒乖節主帥不能
禁(主帥謂東宮齋内/主帥也帥所類翻)太宗屢敕陳太妃痛捶之(陳氏蒼/梧王之)
(母也即位尊為/太妃捶止橤翻)及即帝位内畏太后太妃外憚諸大臣
未敢縱逸自加元服内外稍無以制數出遊行(數所/角翻)始
出宫猶整儀衛俄而弃車騎帥左右數人或出郊野或
入市㕓(騎竒寄翻下/同帥讀曰率)太妃毎乘青犢車(青犢車青葢犢/車也晉制諸王)
(青葢車時有司奏皇太妃輿/服一同晉孝武李太妃故事)隨相檢攝既而輕騎遠走
一二十里太妃不復能追(復扶又翻/下已復同)儀衛亦懼禍不敢
追尋唯整部伍别往一處瞻望而已初太宗甞以陳太
妃賜嬖人李道兒已復迎還生帝(已既也既而復迎之/還也嬖卑義翻又博)
(計/翻)故帝毎微行自稱劉綂(劉綂自言綂天下也猶苻/堅稱苻詔桓𤣥稱桓詔)或
稱李將軍常著小袴衫營署巷陌無不貫穿(著陟畧翻/穿如字又)
(樞絹/翻)或夜宿客舎或晝卧道傍排突厮養(厮息移翻養/餘亮翻韋昭)
(曰析薪為厮炊烹為/養又厮給養馬者)與之交易或遭慢辱悅而受之凡
諸鄙事裁衣作帽過目則能未嘗吹箎(箎音池以竹爲/之長八尺四寸)
(圍三寸周禮賈/䟽云箎八孔)執管便韻(韻諧也/和也)及京口既平驕恣尤
甚無日不出夕去晨返晨出暮歸從者並執鋋矛(從才/用翻)
(鋋音蟬又以/前翻小矛也)行人男女及犬馬牛驢逢無免者民間擾
懼商販皆息門戸晝閉行人殆絶鍼椎鑿鋸不離左右
(鍼與鉗同其淹/翻離力智翻)小有忤意即加屠剖(忤五/故翻)一日不殺則
慘然不樂殿省憂惶食息不保阮佃夫與直閣將軍申
伯宗等謀因帝出江乘射雉稱太后令喚隊仗還(樂音/洛射)
(而亦翻隊有隊主/副仗有仗主副)閉城門遣人執帝廢之立安成王凖
事覺甲戍帝収佃夫等殺之太后數訓戒帝(數所/角翻)帝不
悅會端午太后賜帝毛扇(毛扇葢羽扇也今考異曰/宋略作太妃賜  從宋書)帝
嫌其不華令太醫煮藥欲鴆太后左右止之曰若行此
事官便應作孝子豈復得出入狡獪(復扶又翻下無復/誰復同狡古巧翻)
(獪古外翻江南人/謂小兒戲為狡獪)帝曰汝語大有理乃止六月甲戌有
告散騎常侍杜㓜文司徒左長史沈勃游擊將軍孫超
之與阮佃夫同謀者帝登帥衛士自掩三家悉誅之(登/登)
(時也登時猶言即時也散悉亶翻騎竒寄翻帥讀曰率/  考異曰南史曰孝武二十八子太宗殺其十六餘皆)
(帝殺之按宋書孝武諸子十人早卒二人為景和/所殺餘皆太宗殺之無及蒼梧時者南史誤也)刳解
臠割嬰孩不免沈勃時居䘮在廬(廬倚廬也禮居䘮者/居倚廬寢苫枕塊孟)
(康註曰倚廬倚墻至地而為之無楣柱孔頴達曰居倚/廬者謂於中門之外東墻下倚木為廬又說曰凡非適)
(子自未葬倚於隱者為廬鄭注/曰不欲人屬目葢於東南角)左右未至帝揮刀獨前
勃知不免手搏帝耳唾罵之曰(唾湯/卧翻)汝罪踰桀紂屠戮
無日遂死是日大赦帝嘗直入領軍府時盛熱蕭道成
晝卧裸袒(裸郎/果翻)帝立道成於室内畫腹爲的(畫讀與/畫同)自
引滿將射之(射而亦翻下無/復射箭射同)道成歛板曰老臣無罪左
右王天恩曰領軍腹大是佳射堋(堋補登翻射堋/今言射垜也)一箭
便死後無復射不如以骲箭射之帝乃更以骲箭射正
中其齊(更工衡翻骲蒲交翻又蒲剝翻集韻云骨鏃也/余謂骨鏃亦能害人况以之射人腹乎葢當時)
(所謂骲箭者必非骨鏃/中竹仲翻齊與臍同)投弓大笑曰此手何如帝忌道
成威名嘗自磨鋋曰明日殺蕭道成陳太妃罵之曰蕭
道成有功於國若害之誰復爲汝盡力邪(爲于/僞翻)帝乃止
道成憂懼密與袁粲褚淵謀廢立粲曰主上㓜年微過
易改(易以/䜴翻)伊霍之事非季世所行縱使功成亦終無全
地淵黙然(淵於此時已/心歸道成矣)領軍功曹丹陽紀僧眞言於道
成曰今朝廷猖狂人不自保天下之望不在袁褚明公
豈得坐受夷滅存亡之機仰希熟慮道成然之(道成時/爲中領)
(軍以僧真爲/功曹希望也)或勸道成奔廣陵起兵道成世子賾時爲
晉熈王長史行郢州事欲使賾將郢州兵東下會京口
(將即/亮翻)道成密遣所親劉僧副告其從兄行青冀二州刺
史劉善明曰(從才/用翻)人多見勸北固廣陵恐未爲長算今
秋風行起鄉若能與垣東海微共動虜則我諸計可立
亦告東海太守垣榮祖善明曰宋氏將亡愚智共知北
虜若動反爲公患公神武高世唯當靜以待之因機奮
發功業自定不可遠去根本自貽猖蹷榮祖亦曰領府
去臺百歩(領府謂領/軍府也)公走人豈不知若單騎輕行(騎竒/寄翻)
廣陵人閉門不受公欲何之公今動足下牀恐即有叩
臺門者(言將有/告之者)公事去矣紀僧眞曰主上雖無道國家
累世之基猶爲安固公百口北度必不得俱縱得廣陵
城天子居深宫施號令目公爲逆何以避之此非萬全
䇿也道成族弟鎭軍長史順之(順之蕭衍之父也思考/異曰齊高帝紀姚  亷)
(梁書武帝紀自相國何至皇考一十餘世/皆有名及官位葢史官附會今所不取)及次子驃騎
從事中郎嶷(驃匹妙翻騎竒/寄翻嶷魚力翻)皆以爲帝好單行道路於
此立計易以成功外州起兵鮮有克捷(好呼到翻易以/䜴翻鮮息淺翻)
(鮮少/也)徒先人受禍耳(先悉/薦翻)道成乃止東中即司馬行㑹
稽郡事李安民欲奉江夏王躋起兵於東方(明帝泰始/七年以皇)
(子躋繼江夏王義恭時葢爲東中即將以安民爲/司馬行郡事也㑹工外翻夏戸雅翻躋牋西翻)道成
止之越騎校尉王敬則潛自結於道成夜著青衣扶匐
道路(著則略翻扶讀曰蒲說/文曰手行也匐蒲北翻)爲道成聽察帝之往來道
成命敬則隂結帝左右楊玉夫楊萬年陳奉伯等二十
五人於殿中詗伺機便(爲干僞翻詗喧正翻又古/迥翻伺候也伺相吏翻)秋七
月丁亥夜帝微行至領軍府門左右曰一府皆眠何不
緣墻入帝曰我今夕欲於一處作適(適意作戲/謂之作適)宜待明
夕員外郎桓康等於道成門間聽聞之(此員外郎葢員/外散騎郎也)
戊子帝乘露車與左右於臺岡賭跳(臺岡意即臺城之/來岡也賭跳者賭)
(跳躑以高者爲勝也跳音他弔翻/  考異曰南史作蠻岡今從宋書)仍往青園尼寺(尼女/夷翻)
晩至新安寺(孝武寵姬殷貴妃死爲之立寺貴妃/子子鸞封新安王故以新安爲寺名)偷狗
就曇度道人煑之(曇徒/含翻)飲酒醉還仁夀殿寢楊玉夫常
得帝意至是忽憎之見輙切齒曰明日當殺小子取肝
肺是夜令玉夫伺織女渡河(續齊諧記曰桂陽成武丁/有仙道謂其弟曰七月七)
(日織女當度河弟問曰織女何事度河答曰織女暫詣/牽牛人至今云織女嫁牽牛也崔寔四時民令曰或云)
(見天漢中弈弈有正白氣/光耀五色以此爲徵應)曰見當報我不見將殺汝時
帝出入無常省内諸閤夜皆不閉廂下畏相逢値無敢
出者宿衛並逃避内外莫相禁攝是夕王敬則出外玉
夫伺帝熟寢與楊萬年取帝防身刀刎之(御左右防身/刀即所謂千)
(牛刀也刎/扶粉翻)敕廂下奏伎(伎渠/綺翻)陳奉伯袖其首依常行法
稱敕開承明門出以首與敬則敬則馳詣領軍府叩門
大呼(呼火/故翻)蕭道成慮蒼梧王誑之不敢開門(誑居/况翻)敬則
於墻上投其首道成洗視乃戎服乘馬而出敬則桓康
等皆從入宫至承明門詐爲行還敬則恐内人覘見以
刀環塞窐孔(覘丑廉翻又丑艶翻塞悉則翻窐孔即/古之所謂圭竇也窐古携翻又音携)呼
門甚急門開而入佗夕蒼梧王毎開門門者震懾不敢
仰視至是弗之疑(懾之渉翻寳考異曰齊髙帝紀云衛/尉丞顔靈  窺見太祖乘馬在外竊)
(謂親人曰今若不開内領軍入天下㑹是亂耳按靈寳/若語所親則須有知者豈得宿衛晏然不動今從宋後)
(廢帝/紀)道成入殿殿中驚怖(怖普/布翻)旣而聞蒼梧王死咸稱
萬歲己丑旦道成戎服出殿庭槐樹下以太后令召袁
粲褚淵劉秉入㑹議道成謂秉曰此使君家事何以斷
之(使䟽吏翻/斷丁亂翻)秉未答道成須髯盡張目光如電秉曰尚
書衆事可以見付軍旅處分(須與鬚同處昌/吕翻分扶問翻)一委領軍
道成次讓袁粲粲亦不敢當王敬則㧞白刃在牀側跳
躍曰天下事皆應關蕭公敢有開一言者血染敬則刀
仍手取白紗帽加道成首(五代志帽自天子下及士人/通冠之以白紗者名高頂帽)
(皇太子在上省則烏紗在永福則白紗葢貴白紗也杜/佑曰宋制黒帽綴紫褾褾以繒為之長四寸廣一寸後)
(制髙屋/白紗帽)令即位曰今日誰敢復動事須及熱道成正色
呵之曰卿都自不解(復扶又翻呵虎何/翻解戸買翻曉也)粲欲有言敬則
叱之乃止褚淵曰非蕭公無以了此手取事授道成(褚/淵)
(手取其事以授道成自/此天下之事一歸之矣)道成曰相與不肯我安得辭乃
下議備法駕詣東城迎立安成王(東城即東/府城也)於是長刀
遮粲秉等各失色而去(觀史所書㑹議之際道成目光/如電須髯盡張王敬則㧞白刃)
(跳躍繼又以長刀遮粲秉等事勢可知矣粲秉於此時/聲其弑君之罪以身死之猶不愧於仇牧何待至石頭)
(邪/)秉出於路逢從弟韞(從才/用翻)韞開車迎問曰今日之事
當歸兄邪秉曰吾等已讓領軍矣韞拊膺曰兄肉中詎
有血邪今年族矣(宋事去矣自中/人以下皆知之)是日以太后令數蒼
梧王罪惡(數所/具翻)曰吾密令蕭領軍濳運明略安成王凖
宜臨萬國追封昱爲蒼梧王儀衛至東府門安成王令
門者勿開以待袁司徒粲至王乃入居朝堂(史言袁粲/爲一時倚)
(重朝直/遥翻)壬辰王即皇帝位時年十一改元大赦(改元/昇明)葬
蒼梧王於郊壇西(南郊壇在臺城南已地世祖大明三/年移南郊壇於牛頭山以正陽位)
　魏京兆康王子推卒　甲午蕭道成出鎭東府丙申
以道成爲司空錄尚書事驃騎大將軍(驃匹妙翻/騎竒寄翻)袁粲
遷中書監褚淵加開府儀同三司劉秉遷尚書令加中
領軍以晉熈王爕爲揚州刺史劉秉始謂尚書萬機本
以宗室居之則天下無變既而蕭道成兼總軍國布置
心膂與奪自專褚淵素相憑附秉與袁粲閣手仰成矣
(閣手者高拱充位而無所爲/兩手若有所閣也仰牛向翻)辛丑以尚書右僕射王僧
䖍爲僕射丙午以武陵王贊爲郢州刺史蕭道成改領
南徐州刺史　八月壬子魏大赦　癸亥詔袁粲鎭石
頭粲性冲靜毎有朝命常固辭(朝直/遥翻)逼切不得已乃就
職至是知蕭道成有不臣之志隂欲圖之即時順命(爲/袁)
(粲以石頭/死節張本)　初太宗使陳昭華母養順帝戊辰尊昭華
爲皇太妃(魏明帝置昭華晉武帝制淑妃淑媛淑儀修/華修容修儀婕妤充華容華爲九嬪而昭華)
(之號不復見至宋孝武制以昭儀/昭容昭華代修華修儀修容也)　丙子魏詔曰工商
皂𨽻各有厥分(分扶/問翻)而有司縱濫或染流俗自今戸内
有工役者唯止本部丞(流俗北史作清流此葢以當時/授官不分流品故詔凡工役之)
(戸官止/本部丞)若有勲勞者不從此制　蕭道成固讓司空庚
辰以為驃騎大將軍開府儀同三司　九月乙酉魏更
定律令(更工/衡翻)　戊申封楊玉夫等二十五人爲侯伯子
男　冬十月氐帥楊文度遣其弟文𢎞襲魏仇池䧟之
(帥所類翻作考異曰魏書本紀作/揚黽氐傳  䑕皆避顯祖諱也)　初魏徐州刺史李
訢事顯祖爲倉部尚書(晉武帝始置倉部郎屬度支尚/書倉部尚書後魏所置也即前)
(太倉尚書/訢許斤翻)信用盧奴令范􁤅訢弟左將軍瑛諌曰(異考/  曰)
(魏典􁤅作摽瑛作璞今從魏書/余按􁤅與摽同卑遥翻瑛音英)范􁤅能䧏人以色假人
以財輕德義而重勢利聽其言也甘察其行也賊不早
絶之後悔無及訢不從腹心之事皆以語􁤅(行下孟翻/語牛倨翻)
尚書趙黒與訢皆有寵於顯祖對掌選部(選須/絹翻)訢以其
私用人爲方州(古者八州八伯謂之方伯/後世遂以州刺史爲方州)黒對顯祖發
之由是有隙頃之訢發黒前爲監藏(監古銜翻/藏徂浪翻)盗用官
物黒坐黜爲門士黒恨之寢食爲之衰少踰年復入爲
侍中尚書左僕射領選(爲于僞翻復扶又/翻下我復黒復同)及顯祖殂黒
白馮太后稱訢專恣出爲徐州范􁤅知太后怨訢(以其/告李)
(敷也事見一百三十二卷明帝泰始/六年訢爲太倉尚書亦在是年也)乃告訢謀外叛太
后徵訢至平城問狀訢對無之太后引􁤅使證之訢謂
􁤅曰汝今誣我我復何言然汝受我恩如此之厚乃忍
爲爾乎􁤅曰􁤅受公恩何如公受李敷恩公忍爲之於
敷􁤅何爲不忍於公訢慨然嘆曰吾不用瑛言悔之何
及趙黒復於中構成其罪丙子誅訢及其子令和令度
黒然後寢食如故　十一月癸未魏征西將軍皮歡喜
等三將軍率衆四萬擊楊文𢎞　丁亥魏懷州民伊祁
苟自稱堯後(堯伊祁氏/故云然)聚衆於重山作亂(重山即河内/重門之山在)
(共縣北重/直龍翻)洛州刺史馮熈討滅之馮太后欲盡誅闔城
之民雍州刺史張白澤諫曰凶渠逆黨盡已梟夷(魏雍/州綂)
(京兆扶風馮翊咸陽北地平秦武都等郡凶渠謂/渠魁也孔安國曰渠大也雍於用翻梟堅堯翻)城中
豈無忠良仁信之士柰何不問白黒一切誅之乃止
十二月魏皮歡喜軍至建安(水經注楊定自隴右徙治/歴城去仇池百二十里厯)
(城後改為建安城宋考異曰是年/魏置閏在十一月  之十二月也)楊文𢎞棄城走　初
沈攸之與蕭道成於大明景和之間同直殿省深相親
善道成女爲攸之子中書侍郎文和婦攸之在荆州直
閤將軍高道慶家在華容(華容縣自漢以來屬南郡按/九域志今江陵府石首縣建)
(寕鎭即其地宋白曰江陵/府監利縣本漢華容縣地)假還過江陵(假居訝翻休假/也過工禾翻)
與攸之爭戲槊(槊色/角翻)馳還建康言攸之反狀已成請以
三千人襲之執政皆以爲不可道成仍保證其不然楊
運長等惡攸之(惡烏/路翻)密與道慶謀遣刺客殺攸之不克
㑹蒼梧王遇弑主簿宗儼之功曹臧寅勸攸之因此起
兵攸之以其長子元琰在建康爲司徒左長史故未發
(長知/兩翻)寅凝之之子也(臧凝之見一百二十七/卷宋文帝元嘉三十年)時楊運長
等已不在内(已出爲外官/不在省内也)蕭道成遣元琰以蒼梧王刳
斮之具示攸之攸之以道成名位素出已下一旦專制
朝權心不平(斮則略翻/朝直遥翻)謂元琰曰吾寜為王凌死不為
賈充生(王凌賈充事/並見魏紀)然亦未暇舉兵乃上表稱慶因留
元琰雍州刺史張敬兒素與攸之司馬劉攘兵善(雍於/用翻)
疑攸之將起事密以問攘兵攘兵無所言寄敬兒馬鐙
一隻(鐙都/鄧翻)敬兒乃為之備攸之有素書十數行(行戸/剛翻)常
韜在􁀙襠角(博雅曰裲襠謂之袹腹/裲里養翻襠都郎翻)云是明帝與已約
誓攸之將舉兵其妾崔氏諫曰官年已老那不爲百口
計(宋齊之間義從私屬以/至婢僕率呼其主為官)攸之指裲襠角示之且稱太
后使至賜攸之(使䟽吏/翻下同)燭割之得太后手令云社稷之
事一以委公於是勒兵移檄遣使邀張敬兒及豫州刺
史劉懷珍梁州刺史梓潼范栢年司州刺史姚道和湘
州行事庾佩玉(南陽王翽未至故/庾佩玉行府州事)巴陵内史王文和同
舉兵敬兒懷珍文和並斬其使馳表以聞文和尋棄州
奔夏口(巴陵非州也州當/作郡夏戸雅翻)栢年道和佩玉皆懷兩端道
和後秦髙祖之孫也(後秦主姚興/廟號高祖)辛酉攸之遣輔國將
軍孫同等相繼東下攸之遺道成書(遺于/季翻)以爲少帝昏
狂(少詩/照翻)宜與諸公密議共白太后下令廢之柰何交結
左右親行弑逆乃至不殯流蟲在戸凡在臣下誰不惋
駭又移易朝舊(朝舊謂朝廷舊臣也惋/烏貫翻朝直遥翻下同)布置親黨宫閤
管籥悉關家人吾不知子孟孔明遺訓固如此乎(霍光/字子)
(孟諸葛亮/字孔明)足下既有賊宋之心吾寜敢捐包胥之節邪
(申包胥乞秦師以/存楚事見左傳)朝廷聞之忷懼(忷許/拱翻)丁卯道成入守
朝堂命侍中蕭嶷代鎭東府(嶷魚/力翻)撫軍行參軍蕭映鎭
京口映嶷之弟也戊辰内外纂嚴己巳以郢州刺史武
陵王贊爲荆州刺史庚午以右衛將軍黄回爲郢州刺
史督前鋒諸軍以討攸之初道成以世子賾爲晉熈王
爕長史行郢州事修治器械以備攸之(道成平桂陽之/難進爵縣公以)
(賾爲世子賾士/革翻治直之翻)及徵爕爲揚州以賾爲左衛將軍與爕
俱下劉懷珍言於道成曰夏口衝要宜得其人道成與
賾書曰汝既入朝當湏文武兼資與汝意合者委以後
事賾乃薦爕司馬柳世隆自代道成以世隆爲武陵王
贊長史行郢州事賾將行謂世隆曰攸之一旦爲變焚
夏口舟艦(夏戸雅翻/艦戸黯翻)㳂流而東不可制也若得攸之留
攻郢城必未能猝㧞君爲其内我爲其外破之必矣及
攸之起兵賾行至尋陽未得朝廷處分(處昌呂翻/分扶問翻)衆欲
倍道趨建康(趨七/喻翻)賾曰尋陽地居中流密邇畿甸若留
屯湓口内藩朝廷外援夏首(夏首即/夏口)保據形勝控制西
南今日㑹此天所置也或以爲湓口城小難固左中郎
將周山圖曰今據中流爲四方勢援不可以小事難之
苟衆心齊一江山皆城隍也庚午賾奉爕鎭湓口賾悉
以事委山圖山圖斷取行旅船板以造樓櫓立水柵(斷/丁)
(管翻立柵於/水中曰水柵)旬日皆辦道成聞之喜曰賾眞我子也以
賾爲西討都督賾啓山圖爲軍副時江州刺史邵陵王
友鎭尋陽賾以爲尋陽城不足固表移友同鎭湓口(尋/陽)
(時治柴桑今江州徳化西南九十里有柴桑山湓口/在徳化縣西一里江州治徳化葢近湓口古城處)留
江州别駕豫章胡諧之守尋陽湘州刺史王藴遭母䘮
罷歸至巴陵與沈攸之深相結(巴陵距江陵四百餘里/葢使命往來深相結也)
時攸之未舉兵藴過郢州欲因蕭賾出弔作難據郢城
賾知之不出還至東府又欲因蕭道成出弔作難道成
又不出(作難者欲殺之/也難乃旦翻)藴乃與袁粲劉秉密謀誅道成
將帥黃回任候伯孫曇瓘王宜興卜伯興等皆與通謀
(將即亮翻帥所類翻/任音壬曇徒含翻)伯興天與之子也(卜天與死於/元凶劭之難)道
成初聞攸之事起自往詣粲粲辭不見通直郎袁逹謂
粲不宜示異同(通直郎通直散騎侍郎也晉武帝置員/外散騎侍郎元帝秦興二年使二人與)
(散騎侍郎同員直故謂/之通直散騎侍郎也)粲曰彼若以主㓜時艱與桂陽
時不異(謂桂陽王休/範反時也)劫我入臺我何辭以拒之一朝同
止欲異得乎道成乃召禇淵與之連席毎事必引淵共
之(果如袁/粲所料)時劉韞爲領軍將軍入直門下省(南考異曰/  齊書韞)
(作韜今從/宋書南史)卜伯興爲直閤黃回等諸將皆出屯新亭(將/即)
(亮/翻)初禇淵爲衛將軍遭母憂去職朝廷敦迫不起粲素
有重名自往譬説(譬説猶説喻/也説輸芮翻)淵乃從之及粲為尚書
令遭母憂淵譬説懇至粲遂不起淵由是恨之(淵之恨/粲以其)
(奪己志而使之失爲子之道也而殺粲以傾/宋又失爲臣之節曰忠與孝二者淵胥失焉)及沈攸之
事起道成與淵議之淵曰西夏釁難事必無成(夏戸雅/翻釁許)
(覲翻難/乃旦翻)公當先備其内耳(謂備袁/粲等也)粲謀既定將以告淵
衆謂淵與道成素善不可告粲曰淵與彼雖善豈容大
作同異今若不告事定便應除之乃以謀告淵(袁粲猶/以故意)
(待禇/淵也)淵即以告道成道成亦先聞其謀遣軍主蘇烈薛
淵太原王天生將兵助粲守石頭薛淵固辭道成彊之
(將即亮翻/彊其兩翻)淵不得已涕泣拜辭道成曰卿近在石頭日
夕去來何悲如是且又何辭淵曰不審公能保袁公共
爲一家否今淵往與之同則負公不同則立受禍何得
不悲道成曰所以遣卿正爲能盡臨事之宜使我無西
顧之憂耳(石頭在臺城西故/云然爲于僞翻)但當努力無所多言淵安
都之從子也(從才/用翻)道成又以驍騎將軍王敬則爲直閣
(驍堅堯翻/騎竒寄翻)與伯興共總禁兵粲謀矯太后令使韞伯興
帥宿衛兵攻道成於朝堂(帥讀曰率下/同朝直遥翻)回等帥所領爲
應劉秉任候伯等並赴石頭本期壬申夜發秉恇擾不
知所爲晡後即束裝臨去啜羮寫胷上手振不自禁(恇/去)
(王翻振當作震戰也動/也禁音居吟翻勝也)未暗載婦女盡室奔石頭部曲
數百赫奕滿道既至見粲粲驚曰何事遽來今敗矣(秉/奔)
(石頭則事大/露故云必敗)秉曰得見公萬死何恨孫曇瓘聞之亦奔
石頭丹陽丞王遜等走告道成事乃大露遜僧綽之子
也(王僧綽柄用/於元嘉之季)道成密使人告王敬則時閤已閉敬則
欲開閤出卜伯興嚴兵爲備敬則乃鋸所止屋壁得出
至中書省收韞韞已成嚴(嚴裝也成嚴謂裝束/已成俟期而發也)列燭自
照見敬則猝至驚起迎之曰兄何能夜顧敬則呵之曰
小子那敢作賊韞抱敬則敬則拳毆其頰仆地而殺之
(呵虎何翻/毆烏口翻)又殺伯興(卜伯興父子俱/死於劉氏之難)蘇烈等據倉城拒
粲(倉城石頭/倉城也)王藴聞秉已走歎曰事不成矣狼狽帥部
曲數百向石頭(帥讀曰率下同數考異曰宋書云齊王/使藴募人已得  百宋畧云是夕徵其)
(私衆倐忽之間被甲數百莫知所從出按道/成素已疑藴必不使之募兵宋畧近是也)本期開南
門時暗夜薛淵據門射之(射而/亦翻)藴謂粲已敗即散走道
成遣軍主㑹稽戴僧靜帥數百人向石頭助烈等(㑹工/外翻)
自倉門得入與之并力攻粲孫曇瓘驍勇善戰臺軍死
者百餘人王天生殊死戰故得相持自亥至丑戴僧靜
分兵攻府西門焚之粲與秉在城東門見火起欲還赴
府秉與二子俁陔踰城走(俁牛矩翻/陔柯開翻)粲下城列燭自照
謂其子最曰本知一木不能止大厦之崩但以名義至
此耳僧靜乘暗踰城獨進最覺有異人以身衛粲僧靜
直前斫之粲謂最曰我不失忠臣汝不失孝子遂父子
俱死(抱考異曰南史云僧靜奮刀直前欲斬之子最呌/  父乞先死兵士人人莫不隕涕粲曰我不失忠)
(臣汝不失孝子仍求筆作啓云臣義奉大宋䇿名兩畢/今便歸䰟墳隴永就山邱僧靜乃并斬之按時僧靜掩)
(粲不備挺身直往安肯容粲作啓從/容如此宋書皆無此等事今不取)百姓哀之謡曰可
憐石頭城寜爲袁粲死不作禇淵生劉秉父子走至額
檐湖(蕭子顯齊書作雒/檐湖檐余廉翻)追執斬之任候伯等並乘船赴
石頭既至臺軍已集不得入乃馳還黃回嚴兵期詰旦
帥所領從御道直向臺門攻道成(詰去吉翻/帥讀曰率)聞事泄不
敢發道成撫之如舊王藴孫曇瓘皆逃竄先捕得藴斬
之其餘粲黨皆無所問粲典籖莫嗣祖爲粲秉宣通密
謀道成召詰之曰袁粲謀反何不啓聞嗣祖曰小人無
識但知報恩何敢泄其大事今袁公已死義不求生藴
嬖人張承伯藏匿藴道成並赦而用之(史言蕭道成能/弃怨錄才嬖卑)
(義翻又/博計翻)粲簡淡平素而無經世之才好飲酒喜吟諷(好/呼)
(到翻喜/許記翻)身居劇任不肯當事主事毎往諮决(主事尚書/省主事也)
(尚書諸曹/各有主事)或高詠對之閒居高卧門無雜賔物情不接
故及於敗
　裴子野論曰袁景倩民望國華(袁粲字/景倩)受付託之重
　智不足以除姦權不足以處變(處昌/吕翻)蕭條散落危而
　不扶及九鼎既傾三才將換區區斗城之裏(斗城言/城如斗)
　(大/也)出萬死而不辭葢蹈匹夫之節而無棟梁之具矣
　(裴子野之論有春秋責備/賢者之意故通鑑取之)
甲戌大赦　乙亥以尚書僕射王僧䖍爲左僕射新除
中書令王延之爲右僕射度支尚書張岱爲吏部尚書
(度徒/洛翻)吏部尚書王奐爲丹陽尹延之裕之孫也劉秉弟
遐爲吳郡太守司徒右長史張瓌永之子也(張永歴事/文武明三)
(帝瓌古/回翻)遭父䘮在吳家素豪盛蕭道成使瓌伺間取遐
(間古/莧翻)㑹遐召瓌詣府瓌帥部曲十餘人直入齋中執遐
斬之(帥讀/曰率)郡中莫敢動道成聞之以告瓌從父領軍冲
冲曰瓌以百口一擲出手得盧矣(從才用翻樗/蒲得盧者勝)道成即
以瓌爲吳郡太守道成移屯閱武堂猶以重兵付黃回
使西上而配以腹心(配以腹心所以防/回也上時掌翻)回素與王宜興
不恊恐宜興反告其謀閏月辛巳因事收宜興斬之諸
將皆言回握彊兵必反(將即亮/翻下同)寜朔將軍桓康請獨往
刺之(刺七/亦翻)道成曰卿等何疑彼無能爲也(史言道成才/識雄於一時)
沈攸之遣中兵參軍孫同等五將以三萬人爲前驅司
馬劉攘兵等五將以二萬人次之又遣中兵參軍王靈
秀等四將分兵出夏口據魯山癸巳攸之至夏口(異考/  曰)
(沈約齊紀十一月攸之遂謀爲亂張敬兒遣使詣攸之/慶冬攸之呼使人於密室謂之曰奉皇太后令得袁司)
(徒劉丹陽諸人書呼我速下可令雍州知此意答敬兒/書曰信口一二而封雞毛桃耳數物置函中敬兒賀冬)
(使即乘驛白公十二日壬辰攸之遣孫同等先發十七/日丁酉張敬兒使至十八日戊戌公率衆入鎭朝堂閏)
(月十四日癸巳攸之至夏口按是嵗宋厯閏十二月庚/辰朔魏厯閏十一月庚戌朔然則冬至必在十一月晦)
(攸之對敬兒賀冬使者猶隱祕豈可十二日已發兵東/下乎又攸之若十二日已舉兵於江陵豈可六十餘日)
(始至夏口又宋順帝紀十二月攸之反丁卯齊王入守/朝堂丁卯乃十二月十八日也閏月癸巳攸之圍郢城)
(攸之傳十一月反十二月十二日遣孫同等東下閏月/十四日至夏口宋畧十二月沈攸之作亂丁卯蕭道成)
(入屯朝堂閏月癸巳攸之師及郢州南齊高帝紀十二/月攸之舉兵乙卯太祖入居朝堂諸書大抵畧相符合)
(惟齊紀不同葢齊/紀之誤今不取)自恃兵彊有驕色以郢城弱小不足
攻云欲問訊安西暫泊黃金浦(時武陵王贊葢以安西/將軍鎭郢黃金浦在鸚)
(鵡洲上相傳以爲吳將/黃葢屯兵於此得名)遣人告柳世隆曰被太后令當
暫還都(被皮/義翻)卿既相與奉國想得此意世隆曰東下之
師久承聲問郢城小鎭自守而已宗儼之勸攸之攻郢
城臧寅以爲郢城兵雖少而地險(少詩/沼翻)攻守勢異非旬
日可㧞若不時舉(孟子曰以萬乘之國伐萬乘之國五/旬而舉之戰國䇿白起一戰而舉鄢)
(郢舉/㧞也)挫鋭損威今順流長驅計日可捷既傾根本郢城
豈能自固攸之從其計欲留偏師守郢城自將大衆東
下(將即/亮翻)乙未將發柳世隆遣人於西渚挑戰(鸚鵡洲之/西渚挑徒)
(了/翻)前軍中兵參軍焦度於城樓上肆言罵攸之且穢辱
之攸之怒改計攻城令諸軍登岸燒郭邑築長圍晝夜
攻戰世隆隨宜拒應攸之不能克道成命吳興太守沈
文季督吳錢唐軍事(五代史志曰餘杭郡錢唐縣/舊置錢唐郡葢此時置也)文季
收攸之弟新安太守登之誅其宗族(沈攸之殺沈慶之/文季因事以報父)
(仇/)　乙未以後軍將軍楊運長爲宣城太守於是太宗
嬖臣無在禁省者矣(嬖卑義翻/又博計翻)
　沈約論曰夫人君南面九重奥絶(重直/龍翻)陪奉朝夕義
　隔卿士堦闥之任宜有司存既而恩以狎生信由恩
　固無可憚之姿有易親之色(易以/䜴翻)孝建泰始主威獨
　運而刑政紏雜理難遍通耳目所寄事歸近習及覘
　歡愠候慘舒動中主情舉無謬㫖(覘丑亷翻又丑/艶翻中竹仲翻)人
　主謂其身卑位薄以爲權不得重曾不知䑕憑社貴
　狐藉虎威(漢中山靖王勝曰社䑕不熏所託者然也/楚江乙曰虎求百獸而食之得狐狐曰子)
　(無食我天帝使我長百獸子以我爲不信吾爲子先/行子隨我後百獸見我而敢不走乎虎以爲然遂與)
　(之行獸見之皆走虎不知百獸/畏已而皆走也以爲畏狐也)外無逼主之嫌内有
　專用之效勢傾天下未之或悟及太宗晩運慮經盛
　衰權倖之徒慴憚宗戚(慴之/渉翻)欲使㓜主孤立永竊國
　權構造同異興樹禍隙帝弟宗王相繼屠勦(謂殺建/安諸王)
　(也勦子/小翻)寶祚夙傾實由於此矣
辛丑尚書左丞濟陽江謐建議假蕭道成黃鉞(濟子/禮翻)從
之　加北秦州刺史武都王楊文度都督北秦雍二州
諸軍事以龍驤將軍楊文𢎞爲畧陽太守(雍於用翻/驤思將翻)壬
寅魏皮歡喜㧞葭蘆斬文度魏以楊難當族弟廣香爲
隂平公葭蘆戍主仍詔歡喜築駱谷城文𢎞奉表謝罪
於魏遣子苟奴入侍魏以文𢎞爲南秦州刺史武都王
　乙巳蕭道成出頓新亭謂驃騎參軍江淹曰(道成爲/驃騎大)
(將軍以淹爲參軍驃匹/妙翻騎竒寄翻下同)天下紛紛君謂何如淹曰成敗
在徳不在衆寡公雄武有竒畧一勝也寛容而仁恕二
勝也賢能畢力三勝也民望所歸四勝也奉天子以伐
叛逆五勝也彼志鋭而器小一敗也有威而無恩二敗
也士卒解體三敗也縉紳不懷四敗也懸兵數千里而
無同惡相濟五敗也雖豺狼十萬終爲我獲道成笑曰
君談過矣南徐州行事劉善明言於道成曰攸之收衆
聚騎造舟治械包藏禍心於今十年(明帝泰始五年沈/攸之刺郢州已懷)
(異志至是適十/年治直之翻)性既險躁才非持重(躁則/到翻)而起逆累旬
遲廻不進一則暗於兵機二則人情離怨三則有掣肘
之患(掣昌/列翻)四則天奪其魄本慮其剽勇輕速(剽匹/妙翻)掩襲
未備决於一戰今六師齊奮諸侯同舉此籠中之鳥耳
蕭賾問攸之於周山圖山圖曰攸之相與鄰鄉(攸之吳/興人而)
(山圖義興人/故曰鄰鄉)數共征伐(數所/角翻)頗悉其人性度險刻士心
不附今頓兵堅城之下適所以爲離散之漸耳
二年春正月己酉朔百官戎服入朝(朝直/遥翻)沈攸之盡鋭
攻郢城柳世隆乘閒屢破之(閒古/莧翻)蕭賾遣軍主桓敬等
八軍據西塞(西塞山在今武昌縣東百三十里界於兩/山之間土俗編曰吳楚舊境分界於此)
爲世隆聲援攸之獲郢府法曹南鄉范雲使送書入城
餉武陵王贊犢一羫(羫苦/江翻)柳世隆魚三十尾皆去其首
(去羗/吕翻)城中欲殺之雲曰老母弱弟懸命沈氏若違其命
禍必及親今日就戮甘心如薺(詩谷風誰謂荼苦其甘/如薺此謂甘心就死如)
(茹薺也薺/齊禮翻)乃赦之攸之遣其將皇甫仲賢向武昌中兵
參軍公孫方平向西陽武昌太守臧渙降於攸之西陽
太守王毓奔湓城(將即亮翻降戸/江翻湓蒲奔翻)方平據西陽豫州刺
史劉懷珍遣建寜太守張謨等將萬人擊之(豫州有建/寜左郡孝)
(武大明八年省郡爲建寜左縣屬西陽郡尋復爲郡葢/皆蠻左所居地也五代志永安郡麻城縣有梁北西陽)
(縣又有建寜/郡將即亮翻)辛酉方平敗走平西將軍黃回等軍至西
陽泝流而進(泝蘇/故翻)攸之素失人情但刼以威力初發江
陵已有逃者及攻郢城三十餘日不㧞逃者稍多攸之
日夕乘馬歴營撫慰而去者不息攸之大怒召諸軍主
曰我被太后令(被皮/義翻)建義下都大事若克白紗㡌共著
耳(著則/畧翻)如其不振朝廷自誅我百口不關餘人比軍人
叛散(比毗/至翻)皆鄉等不以爲意我亦不能問叛身自今軍
中有叛者軍主任其罪(任音/壬)於是一人叛遣人追之亦
去不返莫敢發覺咸有異計劉攘兵射書入城請降(射/而)
(亦/翻)柳世隆開門納之丁卯夜攘兵燒營而去軍中見火
起爭棄甲走將帥不能禁(將即亮翻/帥所類翻)攸之聞之怒銜須
咀之(自咀其須怒之甚也須與/鬚同咀音在吕翻嚼也)收攘兵兄子天賜女壻
張平虜斬之向旦攸之帥衆過江至魯山(大别山一名/魯山在今漢)
(陽軍沔陽縣東一里江水逕其南/漢水從西北來注之帥讀曰率)軍遂大散(宋考異曰/  略云甲)
(辰攸之衆潰乙巳華容民斬其/首按是月乙酉朔無甲辰乙巳)諸將皆走臧寅曰幸其
成而弃其敗吾不忍爲也乃投水死攸之猶有數十騎
自隨宣令軍中曰荆州城中大有錢可相與還取以爲
資糧郢城未有追軍而散軍畏蠻抄(此蠻即緣沔而居/者騎竒寄翻抄楚)
(交/翻)更相聚結可二萬人隨攸之還江陵張敬兒既斬攸
之使者即勒兵偵攸之下遂襲江陵(偵丑正/翻候也)攸之使子
元琰與兼長史江乂别駕傳宣共守江陵城敬兒至沙
橋觀望未進城中夜聞鶴唳謂爲軍來乂宣開門出走
吏民崩潰元琰奔寵洲(寵洲近樂鄉楊正衡晉/書音義曰寵力董翻)爲人所
殺敬兒至江陵(己考異曰宋畧云辛未敬兒克江陵按/  巳攸之以敬兒據城走死不容敬兒)
(至辛未乃/入城也)誅攸之二子四孫攸之將至江陵百餘里聞
城已爲敬兒所據士卒隨之者皆散攸之無所歸與其
子文和走至華容界皆縊於櫟林(櫟郎狄翻/木名柞屬)己巳村民
斬首送江陵敬兒擎之以楯覆以青繖(楯食尹翻覆敷/又翻繖蘇旰翻)
(葢/也)徇諸市郭乃送建康敬兒誅攸之親黨收其財物數
十萬皆以入私初倉曹參軍金城邊榮爲府録事所辱
攸之爲榮鞭殺録事(爲于/僞翻)及敬兒將至榮爲留府司馬
或説之使詣敬兒降(説輸/芮翻)榮曰受沈公厚恩共如此大
事一朝緩急便易本心吾不能也城潰軍士執以見敬
兒敬兒曰邊公何不早來榮曰沈公見留守城不忍委
去本不祈生(祈求也/告也)何須見問敬兒曰死何難得命斬
之榮歡笑而去榮客太山程邕之抱榮曰與邊公周遊
不忍見邊公死乞先見殺兵人不得行戮以白敬兒敬
兒曰求死甚易何爲不許先殺邕之然後及榮軍人莫
不垂泣(易以䜴翻士爲知已死/邊榮程邕之俱有焉)孫同宗儼之等皆伏誅
(宗儼之與臧寅勸攸/之舉兵孫同爲軍鋒)丙子解嚴以侍中柳世隆爲尚書
右僕射蕭道成還鎮東府丁丑以右衛將軍蕭賾爲江
州刺史侍中蕭嶷爲中領軍(賾士革翻/嶷魚力翻)二月庚辰以尚
書左僕射王僧䖍爲尚書令右僕射王延之爲左僕射
癸未加蕭道成太尉都督南徐等十六州諸軍事(蕭子/顯齊)
(書都督南徐南兖徐兖青冀司/豫荆雍襄郢梁益廣越十六州)以衛將軍禇淵爲中書
監司空道成表送黃鉞(上流已定故/表還黃鉞)吏部郎王儉僧綽
之子也神彩淵曠好學博聞少有宰相之志時論亦推
許之道成以儉爲太尉右長史(太尉府時置左右長史/好呼到翻少詩照翻相)
(息亮/翻)待遇隆密事無大小專委之　丁亥魏主如代湯
泉(此魏代都之湯泉也言代湯泉者以别下洛縣橋山/之湯泉魏土地記曰代城北九十里有桑乾城城西)
(渡桑乾水去城十里有温湯療疾有驗又/下洛縣西南四十里有橋山下有温泉)癸卯還　宕
昌王彌機初立三月丙子魏遣使拜彌機征南大將軍
梁益二州牧河南公宕昌王(宕徒浪翻/使䟽吏翻)　黃回不樂在
郢州(樂音/洛)固求南兖遂帥部曲輙還(帥讀/曰率)辛卯改都督
南兖等五州諸軍事南兖州刺史(黃回刃在其頸乃/輙東還此送死也)
初王藴去湘州湘州刺史南陽王翽未之鎭(翽明帝子/也音呼㑹)
(翻/)長沙内史庾佩玉行府事翽先遣中兵參軍韓㓜宗
將兵戍湘州與佩玉不相能及沈攸之反兩人互相疑
佩玉襲殺㓜宗黃回至郢州遣輔國將軍任候伯行湘
州事候伯輙殺佩玉冀以自免(任候伯黃回皆與/袁劉同謀任音壬)湘州
刺史呂安國之鎭蕭道成使安國誅候伯　夏四月甲
申魏主如崞山丁亥還(還從宣翻/又如字)　蕭道成以黃回終
爲禍亂回有部曲數千人欲遣收恐爲亂辛卯召回入
東府至停外齋使桓康將數十人數回罪而殺之并其
子竟陵相僧念(道成翦除異已至是盡/矣數所具翻相息亮翻)　甲午以淮南
宣城二郡太守蕭映行南兖州事仍以其弟晃代之(淮/南)
(宣城逼近京邑故/道成不以授他人)　五月魏禁皇族貴戚及士民之家
不顧氏族下與非類昏偶犯者以違制論　魏主與太
后臨虎圏(圈求/遠翻)有虎逸登閣道㡬至御座侍衛皆驚靡
(幾居希翻/靡披靡也)吏部尚書王叡執㦸禦之太后稱以爲忠親
任愈重(史言馮后假公/義以成其私)　六月丁酉以輔國將軍楊文
𢎞爲北秦州刺史武都王　庚子魏皇叔若卒　蕭道
成以大明以來公私奢侈秋八月奏罷御府(御府令自/漢以來有)
(之漢屬少府晉屬光禄勲據宋紀世祖/大明四年改細作署令爲左右御府令)省二尚方彫飾
器玩辛卯又奏禁民間華僞雜物凡十七條(按蕭子顯/齊書表禁)
(不得以金銀爲箔馬乘具不得金銀度不得織成繡裙/道路不得著錦履不得用紅色爲幡葢衣服不得剪綵)
(帛爲雜花不得以綾作雜服飾不得打鹿行錦及局脚/檉栢牀牙箱籠雜物綵帛作屏障錦緣薦席不得私作)
(器仗不得以七實飾樂器又諸雜飾物不得以金銀/爲花獸不得輙鑄金銅爲像皆頒墨敕凡十七條)
乙未以蕭賾爲領軍將軍蕭嶷爲江州刺史　九月乙
巳朔日有食之　蕭道成欲引時賢參贊大業夜召驃
騎長史謝朏屏人與語久之朏無言唯二小兒捉燭道
成慮朏難之仍取燭遣兒朏又無言道成乃呼左右朏
莊之子也(朏敷尾翻屏必郢翻捉執也持也謝莊見一/百三十卷明帝泰始元年道成爲驃騎大將)
(軍長史亦/其府官也)太尉右長史王儉知其指它日請間言於道
成曰功高不賞古今非一以公今日位地欲終北面可
乎道成正色裁之而神采内和儉因曰儉䝉公殊盻所
以吐所難吐何賜拒之深宋氏失徳非公豈復寜濟但
人情澆薄不能持久公若小復推遷則人望去矣(復扶/又翻)
豈唯大業永淪七尺亦不可得保(七尺謂七/尺之軀也)道成曰卿
言不無理儉曰公今名位故是經常宰相宜禮絶羣后
微示變革當先令禇公知之儉請銜命道成曰我當自
往經少日道成自造禇淵欵言移晷(少詩沼翻造七到/翻晷居洧翻日影)
(也/)乃謂曰我夢應得官淵曰今授始爾(謂方加太/尉都督也)恐一
二年間未容便移且吉夢未必應在旦夕道成還以告
儉儉曰禇是未逹理耳儉乃唱議加道成太𫝊假黃鉞
使中書舎人虞整作詔道成所親任遐曰(任音/壬)此大事
應報禇公道成曰禇公不從柰何遐曰彦回惜身保妻
子非有竒才異節遐能制之淵果無違異(禇淵字彦回/史言禇淵之)
(爲人人皆得/而侮薄之)丙午詔進道成假黃鉞大都督中外諸軍
事太𫝊領揚州牧劒履上殿入朝不趨贊拜不名使持
節太尉驃騎大將軍録尚書南徐州刺史如故(使䟽/吏翻)道
成固辭殊禮(劒履上殿入朝不趨/贊拜不名皆殊禮也)　以揚州刺史晉熈
王爕爲司徒　戊申太傅道成以蕭映爲南兖州刺史
冬十月丁丑以蕭晃爲豫州刺史　己卯獲孫曇瓘殺
之(石頭之禍曇瓘/逃去曇徒含翻)　魏員外散騎常侍鄭羲來聘　壬
寅立皇后謝氏后莊之孫也　十一月癸亥臨澧侯劉
晃坐謀反與其黨皆伏誅晃秉之從子也(沈約志臨澧/縣晉武帝太)
(康四年立屬天/門郡澧音禮)　甲子徙南陽王翽爲隨郡王(翽呼/㑹翻)
魏馮太后忌青州刺史南郡王李惠(高祖之母惠/女也故忌之)誣云
惠將南叛十二月癸巳誅惠及妻并其子弟太后以猜
嫌所夷滅者十餘家而惠所歴皆有善政魏人尤寃惜
之　尚書令王僧䖍奏以朝廷禮樂多違正典大明中
即以宫縣合和鞞拂(晉志曰鼙舞未詳所起然漢代已/施於宴享矣傅毅張衡所賦皆其)
(事也舊曲有五篇一關東有賢女二章和二年中三樂/久長四四方皇五殿前生桂樹其辭盡亡魏作新歌五)
(篇泰始中又别製新歌皆易其曲名拂舞出自江左舊/云吳舞檢其歌非吳辭也亦陳於殿庭楊泓序曰自到)
(江南見白符舞或言白鳬鳩舞云有此來數十年矣察/其辭㫖乃是吳人患孫皓虐政思屬晉也其曲有白鳩)
(濟濟獨禄碣石淮南王五篇余觀其辭過魏晉諸公所/作歌辭遠甚但失之悽楚非治世之音耳縣讀曰懸鞞)
(與鼙/同)節數雖㑹慮乖雅體又今之清商實由銅爵三祖
風流遺音盈耳京洛相高江左彌貴(魏太祖起銅爵臺/於鄴自作樂府被)
(於管絃後遂置清商令以掌之屬光禄勲三祖謂魏太/祖高祖烈祖也唐㑹要曰自晉播遷古樂遂分散不存)
(苻堅滅凉始得漢魏清商之樂傳於前後二秦及宋武/定關中收之入於江南隋平陳獲之隋又曰此華夏正)
(聲也乃置清商/署揔謂之清樂)中庸和雅莫近於斯而情變聽移稍復
銷落十數年間亡者將半民間競造新聲雜曲煩淫無
極宜命有司悉加補綴朝廷從之　是歲魏懷州刺史
高允以老疾告歸鄉里尋復以安車徵至平城(復扶/又翻)拜
鎭軍大將軍中書監固辭不許乘車入殿朝賀不拜(朝/直)
(遥/翻)
　
　
　
　
　資治通鑑卷一百三十四
