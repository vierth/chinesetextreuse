
御批厯代通鑑輯覽卷三十九
南北朝
(丁宋㤗始三年/未魏皇釁元年)春宋青冀州平
　初尋陽既平宋主遣沈文秀之弟文炳以詔書喻文
　秀又遣將軍劉懷珍(宇道玉/平原人)將三千人與之偕行未
　至值張永等敗退(先是散騎侍郎明僧暠起兵攻沈/文秀以應建康至是文秀攻僧暠)
　(僧暠走保東萊人/明僧暠平原鬲)衆情恟懼欲且保郁洲懷珍不可
　遂進至黔陬(漢縣隋省故城在/今萊州府□州)會文秀所置高宻(注/見)
　(前/)平昌(晉郡今青州/府安邱縣是)二郡太守棄城走唯長廣(注見/前)
　太守劉桃根守不其城(注見/前)懷珍遣百騎拔之文秀
　聞諸城皆敗乃遣使請降宋主復以為青州刺史(時/崔)
　(道固已先請降/宋主亦復其位)
魏將軍慕容白曜(燕太祖皝/之元孫)侵宋青州
　魏遣將軍長孫陵(肥之/子)等將兵赴青州慕容白曜以
　五萬騎為之繼援時宋申纂(坦從子為/東平太守)守無鹽(注見/前)
　劉休賓(字處幹懷珍族/弟為幽州刺史)守梁鄒(漢縣隋改鄒平/今屬濟南府)房崇
　吉(東淸河繹幕人/為并州刺史)守升城(宋東太原郡治齊省故/城在今濟南府長清縣)張
　讜(清河人輔/國將軍)守團城(今沂州府/沂水縣是)王整(兖州/刺史)桓忻(蘭陵/太守)
　等守肥城(漢縣隋省元復/置今屬㤗安府)麋溝垣苗(二城俱在/長清縣)諸戍
　白曜至無鹽欲攻之將佐皆以攻具未備不宜遽進
　司馬酈範(字世則/范陽人)曰輕軍深入豈宜淹緩且申纂必
　謂我軍來速不暇攻圍將不為備今出其不意可一
　鼓而克白曜從之引兵偽退夜進攻之遂拔無鹽殺
　纂將攻肥城範曰肥城雖小攻之引日勝之不益軍
　勢不勝足挫軍威彼見無鹽之破不敢不懼若飛書
　喻之不降即散矣白曜從之肥城果潰白曜謂範曰
　此行得卿三齊不足定也遂取麋溝垣苗二戍(一旬/中拔)
　(四城威/震齊土)升城不下白曜築長圍攻之三月乃克白曜
　欲盡坑之參軍韓麒麟(昌黎/人)諌曰如此則自此以東
　諸城皆人自為守不可攻矣白曜乃止(崇吉脱身走/其毋及申纂)
　(妻與魏濟州刺史盧度世有中表親然已疎逺及為/魏所虜度世奉事甚恭贍給優厚已而崇吉及張讜)
　(王整桓忻等俱降于魏魏遂抜厯城崔道固/出降劉休賓亦降  盧度世字子遷元之子)
秋八月宋遣中領軍沈攸之擊彭城將軍蕭道成鎮淮
隂
　宋主復遣沈攸之等擊彭城攸之以清泗方涸固執
　以為不可宋主怒彊遣之而使行徐州事蕭道成鎮
　淮隂道成收養豪俊賓客始盛(魏之入彭城也垣崇/祖將部曲奔□朐山)
　(道成以為戍主垣榮祖亦自彭城奔朐山依于道成/劉僧副以二千人避魏居海島道成亦召而撫之)
　(朐山注見前垣崇祖字敬逺一字僧寶䕶之/弟子榮祖崇祖從父兄劉僧副懷珍族弟)
魏人拒擊宋師走之遂取下邳
　魏尉元表言彭城宋之要藩而宋向彭城必由清泗
　過宿豫厯下邳趨青州亦由下邳沂水經東安(漢縣/晉為)
　(郡後廢故城在今/沂州府沂水縣)此皆要地宜先平之會沈攸之將
　兵北出尉元遣兵拒攸之又以攸之前敗所䘮士卒
　瘃墮膝行者還之以沮其氣宋主尋悔遣攸之等復
　召使還不及攸之至濉清口(濉水入/泗之口)魏人擊之攸之
　大敗退屯淮隂委棄資械以萬計先是攸之使王元
　載(字彦休元/謨從弟)守下邳宿豫淮陽諸城皆以將戍之及
　是攸之既敗尉元以書喻元載元載棄下邳走宿豫
　淮陽諸戍將亦皆棄城奔潰(魏以辛紹先為下邳太/守紹先不尚苛察務舉)
　(大綱教民治生禦㓂而已由是下/邳安之  辛紹先隴西狄道人)
魏主始親政事
　魏主李夫人(中山安喜/人惠之女)生子宏(即孝/文帝)馮太后自撫養
　之乃還政于魏主魏主始親國事勤于為事賞罸嚴
　明拔清節黜貪汚于是魏之牧守始有以亷潔著聞
　者
冬十月宋以金贖義陽王昶于魏(昶奔魏/事見前)
　宋主遣使以金千兩贖義陽王昶于魏魏人不許(魏/使)
　(昶與宋主書為兄弟之儀宋主責具不稱臣不答魏/主復使昶作書與宋主昶曰臣本彧兄未經為臣若)
　(改前書是為二敬茍或不改彼所不納臣/不敢奉詔乃止魏人愛重昶凡三尚公主)
(戊宋㤗始四年/申魏皇興二年)春正月魏侵宋宋豫州刺史劉勔擊却
之斬其將關于拔
　魏侵宋武津(宋縣齊廢故城在/今汝寧府上蔡縣)宋劉勔擊破之斬其
　將于都公關于拔魏復㓂義陽勔擊却之已而勔又
　敗魏兵于許昌(淮西民賈元友上書陳伐魏取陳蔡/之䇿宋主以其書示勔勔上言元友)
　(所陳率多誇誕言之甚易行之甚難臣竊見元嘉以/來愴荒逺人多干國議負擔歸闕皆勸討虜從來信)
　(納皆貽後悔境上之人唯視彊弱王師至彼必壺漿/候塗裁見軍退便抄截蜂起此前後所見明驗非一)
　(也宋主/乃止)
夏四月宋減民田租之半
魏以李惠為征南大將軍馮熙(字晉昌/朗之子)為太傅
　惠李夫人之父熙馮太后之兄也
冬十月癸酉朔日食
十二月宋以阮佃夫為游擊將軍
　先是中書侍郎舍人皆用名流為之太祖始用寒士
　世祖猶雜用士庶而巢戴(尚之/法興)遂用事及是宋主盡
　用左右細人佃夫及中書舍人王道隆(呉興烏/程人)散騎
　侍郎楊運長(宣城懷/安人)並參預政事權亞人主巢戴所
　不及也(佃夫尤恣横納貨賂作威福朝士貴賤莫不/自結僕𨽻皆不次除官捉車人至中郎將馬)
　(士至員/外郎)
(巳宋㤗始五年/酉魏皇興三年)春正月魏拔宋青州執其刺史沈文秀
　先是魏長孫陵攻沈文秀于東陽文秀請降魏兵入
　城暴掠文秀悔怒閉城拒守魏人圍之三年外無救
　援士卒晝夜拒戰甲胄生蟣蝨無離叛之志至是魏
　人拔東陽文秀解戎服正衣冠持節坐齋内魏兵交
　至問文秀何在文秀厲聲曰身是也遂執之去其衣
　縛送慕容白曜使之拜文秀曰各兩國大臣何拜之
　有白曜還其衣為之設饌鎖送平城魏主數其罪而
　宥之待為下客給惡衣疏食既而重其不屈稍嘉禮
　之拜外都下大夫于是青冀之地盡入于魏矣
二月魏以慕容白曜為青州刺史
　都督青齊東徐(魏得宋冀州改曰/齊州又置東徐州)三州諸軍事白曜
　撫御有方東人安之(已而魏主以白曜前附/乙渾追以為憾誅之)
魏立三等輸租法除其雜調
　魏自天安以來比嵗旱饑重以青州用兵山東之民
　疲于賦役魏主命因民貧富分為三等輸租之法等
　為三品上三品輸平城中輸他州下輸本州舊制常
　賦之外有雜調十五至是罷之民稍贍給(時魏徙青/齊民于平)
　(城桑乾立平齊郡以居之沙門統曇曜奏平齊户及/諸民有能嵗輸穀六十斛入僧曹者即為僧祗户粟)
　(為僧祇粟遇凶嵗賑給饑民又請民犯重罪及官奴/以為佛圖户以供諸寺灑掃並許之于是僧祇寺户)
　(徧于州鎮矣郡桑乾魏郡隋廢為鎮在今大同府山/隂縣平齊廢  在今大同府大同縣沙門統胡三省)
　(注猶今/之僧録)
夏六月魏立子宏為太子
宋主殺其兄廬江王禕
　禕宋主兄而宋主輕之以廢帝謂之驢王因徙封廬
　江禕銜之會河東柳欣慰等謀反欲立禕禕與通謀
　事覺欣慰等伏誅禕降車騎將軍出鎮宣城遣兵防
　衛已而宋主令有司奏禕忿懟有怨言詔免官爵遣
　使逼令自殺
冬十月丁卯朔日食
十一月魏遣使如宋修好
　自是信使嵗通
十二月宋以桂陽王休範(文帝第/十八子)為揚州刺史
　宋司徒揚州刺史建安王休仁與宋主素相友愛景
　和之世宋主賴其力以脫禍及㤗始初四方兵起休
　仁親當矢石克成大功任總百揆親寄甚隆由是朝
　野輻湊宋主漸不悅休仁悟其㫖表解揚州宋主以
　休範代之
(庚宋㤗始六年/戌魏皇興四年)春正月宋定南郊明堂嵗祀
　間二年一祭南郊間一年一祭明堂
夏六月宋以王景文為尚書左僕射揚州刺史
　景文王皇后之兄也(宋主宫中大宴裸婦人而觀之/王皇后以扇障面宋主怒曰外)
　(舍寒乞今共為樂何獨不視后曰為樂之事其方自/多豈有姑姊妹集而以此為笑乎外舍之樂雅異于)
　(此宋主大怒遣后起景文聞之曰/后在家劣弱今段遂能剛正如此)
宋以南兖州刺史蕭道成為黄門侍郎尋遣鎮淮隂
　道成在軍中久民間或言道成有異相(道成姿表竒/異龍潁鐘聲)
　(鱗文/遍體)宋主疑之徴為黄門侍郎道成懼不欲内遷而
　無計得留參軍荀伯玉(字弄璋/廣陵人)勸道成遣數十騎入
　魏境安置標榜魏果遣遊騎行境上道成以聞宋主
　乃使道成遷鎮淮隂(道成先鎮淮隂後為南兖州/鎮廣陵至是復還鎮淮隂)
宋立總明觀
　置祭酒一人儒元文史學士各十人
柔然侵魏魏主自將擊敗之
　柔然侵魏魏主引羣臣議之僕射南平公目辰(桓帝/之後)
　曰車駕親征京師危懼不如持重固守虜懸軍深入
　糧運不繼不久自退遣將追擊破之必矣給事中張
　白澤(衮之孫字鐘葵/魏王賜名白澤)曰蠢爾荒愚輕犯王畧若鑾輿
　親行必望麾奔散豈可坐而縱敵以萬乘之尊嬰城
　自守非所以威服四夷也魏主從之分道出擊柔然
　大敗乘勝逐北降斬數萬所獲不可勝計(時魏百官/不給禄少)
　(能以亷白自立者魏主詔吏受所監臨羊一口酒一/斛者死與者從坐有能糾告者即以所告之官授之)
　(白澤諌曰昔周之下士尚有代耕之禄今皇朝貴臣/服勤無報若使受禮者刑身糾之者代職臣恐姦人)
　(闚望忠臣懈節求事簡而民安不可得也請依/律令舊法仍班禄以酬亷吏魏主乃罷新法)
(辛宋㤗始七年魏髙祖/亥孝文帝宏延興元年)春二月宋主殺其弟晉平王休
祐以巴陵王休若(文帝第/十九子)為南徐州刺史
　宋主寢疾以太子幼弱深忌諸弟晉平王休祐剛狠
　數忤㫖宋主積不能平因其從出射雉隂遣夀寂之
　等拉殺之陽言落馬贈𦵏如禮民間訛言荆州刺史
　巴陵王休若有貴相宋主因召為南徐州刺史(休若/將佐)
　(皆謂還朝必不免禍參軍京兆王敬先曰荆州帶甲/十萬地方數千里上可以匡天子除姦臣下可以保)
　(境土全一身孰與賜劍邸第使臣妾飲/泣而不敢𦵏乎休若以白宋主而誅之)
夏五月宋主殺其弟建安王休仁
　晉平王既誅休仁益不自安宋主亦病與楊運長等
　為身後之計運長等亦慮宋主晏駕後休仁秉攻已
　不得專權彌贊成之於是召休仁入宿尚書下省遣
　人齎藥賜死休仁罵曰上得天下誰之力邪孝武以
　誅鋤兄弟子孫滅絶今復為爾宋祚其得久乎宋主
　慮有變力疾乘輿出端門休仁死乃入下詔稱休仁
　謀反懼罪引決降為始安縣王聽其子伯融襲封(宋/主)
　(與休仁素厚雖殺之每謂人曰我與建安年時相鄰/少便欵狎艱難之中勲諴實重事計交切不得不除)
　(痛念之至不能自/已因流涕不自勝)
宋以袁粲為尚書令褚淵為左僕射
　初宋主在藩與褚淵相善既即位深委仗之及寢疾
　淵守呉郡急召入見宋主流涕曰吾近危篤故召卿
　著黄􁜕耳黄􁜕者乳母服也因與淵謀誅休仁淵以
　為不可宋主怒曰卿癡人不足與計事淵懼而從命
秋七月宋主殺其弟巴陵王休若以桂陽王休範為江
州刺史
　休若至京口聞建安王死益懼宋主以休若和厚能
　得物情恐其將來傾奪幼主欲遣使殺之慮不奉詔
　乃以手書召之使赴七月七日宴及至賜死而以桂
　陽王休範刺江州(休範素凡劣少知解不為諸兄齒/遇宋主嘗指謂左右曰休範人材)
　(不及此以我弟故生便富貴釋氏願生王家良有以/也及是宋主諸弟俱盡惟休範以凡劣不見忌得全)
　(史臣曰太祖之于義康以呵訓之微行成滅親之大/禍開端樹隙垂之後人太宗因易隙之情據已行之)
　(典翦落洪枝不待顧慮既而幼主孤立/神器傾移履霜堅冰其所由來逺矣)
宋以蕭道成為散騎常侍
八月魏主𢎞傳位于太子宏自稱太上皇帝
　魏主聰睿夙成剛毅有斷而好黄老浮屠之學嘗有
　遺世之心以京兆王子推(景穆/帝子)沈雅仁厚欲禪以位
　乃會公卿大議皆莫敢言任城王子雲(子推/之弟)對曰陛
　下方隆太平臨四海豈得上違宗廟下棄兆民必欲
　委棄塵務則皇太子宜正大統太尉源賀尚書陸馛
　(俟之/子)皆附子雲議魏主怒變色時太子宏生五年矣
　魏主以其幼故欲傳位子推中書令高允曰臣不敢
　多言願陛下上思宗廟付託之重追念周公抱成王
　之事魏主乃曰然則立太子羣公輔之又曰陸馛直
　臣也必能保吾子以為太保與源賀持節奉璽綬傳
　位于太子宏(宏有至性前年魏主病癰親吮之及是/悲泣不自勝魏主問其故對曰代親之)
　(感内切/于心)宏即位(為孝/文帝)羣臣奏曰漢高祖稱皇帝而尊
　其父為太上皇明不統天下也今皇帝幼沖萬幾大
　政陛下猶宜總之謹上尊號曰太上皇帝從之(上皇/徙居)
　(北苑崇光宫来椽不斵土階而已又建鹿野浮圖于/苑中與禪僧居之  鹿野浮圖胡三省注尸迦國波)
　(羅□城東北有鹿野苑本辟支佛住此/常有野鹿故名今魏倣此而建浮圗也)
冬十月宋人侵魏魏擊却之
　宋主命北琅邪蘭陵太守垣崇祖(琅邪蘭陵已没于/魏崇祖遥領二郡)
　(未有其/地也)經畧淮北崇祖自郁洲將數百人入魏境七
　百里據䝉山(在今沂州府費縣西北/禹貢䝉羽其藝即此)魏人擊之崇祖
　引還
宋作湘宫寺
　宋主以故第為湘宫寺備極壯麗新安太守巢尚之
　罷還宋主謂曰卿至湘宫寺未此是我大功徳散騎
　侍郎虞愿(字士恭/餘姚人)侍側曰此皆百姓賣兒貼(亦賣/也)婦
　錢所為佛若有知當慈悲嗟愍罪高浮圖何功徳之
　有侍坐者皆失色宋主怒使人驅下殿愿徐去無異
　容(宋主好圍棊甚拙與第一品彭城丞王抗對奕抗/每假借之曰皇帝飛棊臣抗不能斷宋主不悟好)
　(之愈篤愿日堯以此教丹朱非人主所宜/好也宋主雖怒甚以其舊臣每優容之)
(壬宋㤗豫元年/子魏延興二年)春正月宋蠻酋桓誕以沔北降魏
　宋大陽(胡三省注宋置大陽城于蘄陽/西北蘄陽今黄州府蘄州是)蠻酋桓誕據
　沔北八萬餘落降魏自云桓元之子魏以為東荆州
　刺史使起部郎(通典晉宋有起部工部也/取虞書百工起哉為義)韋珍(字靈/智京)
　(兆/人)與誕安集新附區處皆得其所(珍至桐栢窮淮源/舊有祠蠻俗恒以)
　(人祭之珍乃曉告令自今悉以酒䀯代羣蠻從約名/淮源自胎簮山伏流數十里湧出三泉因浚為井)
　(曰淮井在/桐栢縣西)
二月宋殺其揚州刺史江安侯王景文
　景文常以盛滿為憂屢表辭位宋主不許及是宋主
　疾篤慮晏駕之後皇后臨朝景文必為宰相或有異
　圖遣使齎手敕並藥賜死敕至景文正與客棊叩函
　看已復置局下神色不變局竟斂子納奩畢徐曰奉
　敕見賜以死方以敕示客乃作墨啓致謝飲藥而卒
　(先是宋主惡屯騎校尉夀寂之勇健因事殺之既又/以豫州都督呉喜多計數得人情恐其不能事幼主)
　(召入賜死至是王景文死宋主又夢有人告/曰豫章太守劉愔及既寤遣人就郡殺之)
夏四月宋主彧殂太子昱立(是為後/廢帝)
　宋主疾篤以桂陽王休範為司空褚淵為䕶軍將軍
　劉勔為右僕射與尚書令袁粲荆州刺史蔡興宗郢
　州刺史沈攸之並受顧命淵素與蕭道成善薦之詔
　以為右衛將軍共掌機事宋主遂殂(諡曰明皇帝廟/號太宗𦵏髙寜)
　(陵太宗末年益猜虐好鬼神多忌諱文書有禍敗凶/䘮疑似之言應廻避者數千百品有犯必戮改騧字)
　(為□以其似禍字故也左右忤㫖往往刳斮時□泗/用兵府藏空竭百官斷禄而奮費過度每造器用必)
　(為正御副御次副各三十枚嬖/佞用事貨賂公行民不堪命)太子昱即位時方十
　嵗袁粲等秉政承奢侈之後務崇節儉欲救其弊而
　阮佃夫等用事不能禁也
宋以安成王準(即順/帝)為揚州刺史
　準實桂陽王休範之子太宗以為第三子
秋七月宋以沈攸之都督荆襄八州軍事
　宋荆州刺史蔡興宗被徵還都右將軍王道隆以其
　彊直不欲使居上流改為中書監而以沈攸之代之
　興宗固辭不拜(道隆每詣興宗躡履到前不敢就席/良久去興宗竟不呼坐未㡬興宗卒)
　攸之自以材畧過人隂蓄異志擇郢州士馬器仗精
　者多以自隨到官以討蠻為名大發兵力招聚才勇
　重賦斂以繕甲器舊應供臺者皆割留之舉措專恣
　不復永用符敕朝廷疑而憚之(攸之為政刻暴或鞭/撻士大夫然吏事精)
　(明人不敢欺盗賊/屏息夜户不閉)
冬十月宋以劉秉(字彦節長沙/王道憐之孫)為左僕射
　秉和弱無幹能以宗室清令故袁褚引之(時阮佃夫/為綸事中)
　(欲用其所親為郡袁粲等不/從佃夫稱敕施行衆不敢執)
(癸宋主昱元徽元/丑年魏延興三年)春正月魏詔守令勸農事除盗賊
　魏詔守令勸課農事同部之内貧富相通家有兩牛
　通借無者縣令能静一縣劫盗者兼治二縣即食其
　禄能静二縣者兼治三縣三年遷為郡守郡守二郡
　至三郡亦如之三年遷為刺史
二月魏以孔乘為崇聖大夫
　乘孔子二十八代孫也
秋七月魏制河南六州賦法
　户收絹一匹綿一斤租三十石
冬十月武都王楊僧嗣卒弟文度立降魏
　初楊文徳據葭蘆(城名蜀漢姜維置/在今階州東南)為魏所破宋太
　祖免其官削爵土(後太祖伐魏起文徳為將軍使擾/汧隴文徳攻叛氐不兗劉秀之執)
　(送荆州使文徳從/祖兄頭戌葭蘆)時故氐王楊保宗之子元和在宋
　(保宗為魏所/殺事具前)世祖以其為楊氏正宗(保宗故氐/王元之子)立之
　未幾元和棄國奔魏其從弟僧嗣立有功于宋(時蕭/惠開)
　(遣兵出梁州應尋陽僧/嗣斷其道間使以聞)太宗遂以為武都王至是僧
　嗣卒從弟文度自立遣使降魏(已而文度襲䧟魏讐/池魏遣將軍皮歡喜)
　(破斬之以其弟文𢎞為武/都王  皮歡喜豹子之子)
十二月癸卯朔日食
(甲宋元徽二年/寅魏延興四年)夏五月宋江州刺史桂陽王休範舉兵
反攻建康右衛將軍蕭道成擊斬之
　宋桂陽王休範謹澀無才不為物情所向自太宗晏
　駕嗣主年在幼沖休範自謂尊親無二應入為宰輔
　既不如志怨憤彌結典籖許公輿(新蔡/人)為之謀主令
　休範折節下士由是逺近歸之收養勇力繕治器械
　朝廷知之隂為之備(會夏口闕鎮以其地在尋陽上/流欲使腹心居之乃以晉熙王)
　(爕為刺史而以王奐為長史行事爕方四嵗恐其過/尋陽為休範所留使自太洑徑去休範聞之大怒宻)
　(與公輿謀襲建康即晉熙王明帝第五子王奐字道/明景文兄子太洑  太子洑在今黄州府黄梅縣南)
　至是休範遂舉兵反尋陽晝夜取道太雷戍主馳下
　告變朝廷惶駭(蕭道成曰昔上流謀逆皆因淹緩致/敗休範必懲前失輕兵急下乘我無)
　(備今宜頓兵新亭白下堅守宫城東府石頭以待賊/至千里孤軍復無委積求戰不得自然瓦解我請頓)
　(新亭以當其鋒破賊必矣袁粲/方以母䘮去職聞難扶曵入殿)由是内外戒嚴蕭道
　成出屯新亭張永出屯白下沈懷明戍石頭道成治
　壘未畢休範前軍已至新林(浦名在江/寜縣西南)休範捨舟步
　上自以大衆攻新亭道成拒戰移時外勢愈盛衆皆
　失色道成曰賊雖多而亂尋當破矣休範白服乘肩
　輿登城以數十人自衛校尉黄回(竟陵郡/軍人)張敬兒(南/陽)
　(冠軍/人)謀詐降以取之乃白于道成出城放仗大呼稱
　降休範信之置于左右休範方飲醇酒回目敬兒奪
　休範防身刀斬其首持還左右並散先是休範自新
　林分遣其將杜黑騾丁文豪等直趨朱雀門及是休
　範雖死黑騾等不知(休範之死也道成遣送首詣臺/送者道遇南軍棄首于水挺身)
　(得逹唱云已平而無以為驗人/莫之信休範將士亦莫之知)進至朱雀桁王道隆
　帥羽林軍在門内聞賊至急召劉勔勔自石頭來赴
　戰死之(勔欲撤朱雀桁以折南軍之勢道隆怒曰賊/至但當急擊寧可開桁示弱邪勔不敢言遂)
　(戰/死)黑騾乘勝渡淮道隆走黒騾追殺之于是中外大
　震白下石頭之衆皆潰撫軍長史褚澄(字彦道/淵之弟)開東
　府門納賊賊擁安成王準據東府(稱休範教曰安成/王吾子也勿得侵)
　官省恇擾衆莫有鬬志俄而丁文豪之衆知休範已
　死稍欲退散許公輿詐稱休範在新亭士民惶惑詣
　壘投刺者以千數道成皆焚之登城謂曰劉休範已
　就戮屍在南崗下我乃蕭平南(道成時加/平南將軍)諸軍諦視
　之刺皆已焚勿懼也即遣陳顯逹(南彭/城人)等將兵入衛
　袁粲慷慨告語諸將披甲上馬將驅之顯逹等引兵
　出戰大破黑騾文豪皆斬之餘黨悉平(休範之反也/沈攸之謂僚)
　(佐曰桂陽必聲言我與之同若不顯沛勤王必増朝/野之惑乃與徐郢湘雍同討尋陽殺休範二子而還)
六月宋以蕭道成為中領軍
　道成與袁粲褚淵劉秉更日入直決事號為四貴
魏罷門房之誅
　詔曰下民兇戾不顧親戚一人為惡殃及闔門朕為
　民父母深所愍悼自今非謀反大逆外叛罪止其身
　于是始罷門房之誅(魏上皇勤于為治尤重刑獄大/刑多令覆鞫或囚繫積年羣臣)
　(頗以為言上皇曰滯獄仍非善治不猶愈于倉猝而/濫乎夫人幽苦則思善故智者以囹圄為福堂朕特)
　(苦之欲其改悔而加矜恕耳由/是囚繫雖滯而所刑多得其宜)
秋七月柔然侵魏
　柔然侵魏敦煌尉多侯擊破之尚書奏敦煌僻逺介
　居彊㓂之間(謂吐谷/渾柔然)恐不能自固請内徙涼州羣臣
　集議僉以為然給事中韓秀(字白武/昌黎人)獨執不可(秀曰/敦煌)
　(之置為日已久雖鄰彊㓂而兵人素習尋常置戍足/以自全若徙就姑臧慮人懷異意或貪留重遷情不)
　(願徙引㓂内侵深為國患且捨逺就近遥防有闕是/啓戎心二虜交搆互相往來關右荒擾邊役煩興不)
　(可不/慮)于是遂從秀議
冬十一月宋主冠
　初宋主在東宫時喜怒乖節太宗屢敕陳太妃痛捶
　之及即位内畏太后太妃外憚諸大臣未敢縱逸自
　加元服内外稍無以制自以李道兒之子故每微行
　自稱李將軍常著小袴衫營署巷陌無不貫穿或夜
　宿客店或晝卧道旁排突厮養與之交易或遭慢辱
　悅而受之
(乙宋元徽三年/夘魏延興五年)春三月宋以張敬兒都督雍梁二州軍
事
　敬兒請為雍州蕭道成以其人位俱輕不許敬兒曰
　沈攸之在荆州欲何所作不出敬兒制之恐非公之
　利也道成乃以敬兒鎮襄陽(攸之恐敬兒襲已隂為/之備敬兒既至奉事攸)
　(之甚至攸之以為誠然敬兒/由是得其事迹皆宻白道成)
(丙宋元徽四年/辰魏承明元年)夏六月魏太后馮氏弑其主宏復稱制
　魏馮太后内行不正怨于上皇(初尚書李敷之弟奕/得幸于太后敷故與)
　(尚書李訢相善訢出為相州刺史受納貨賂為人所/告敷隱蔽之上皇聞之檻車徵訢考驗當死時敷兄)
　(弟將見疎斥有司以中㫖諷訢告敷等隂事可免訢/意不欲其壻裴攸勸之訢乃與范􁤅列敷兄弟事狀)
　(三十餘條有司以聞上皇大怒誅敷兄弟訢得減死/未幾復為尚書太后以此怨上皇  李敷字景文順)
　(之子李訢字/元盛范陽人)至是宻行鴆毒上皇遂殂(諡曰獻文皇/帝廟號顯祖)
　(𦵏金/陵)太后大赦改元復臨朝稱制以馮熙為太師中
　書監熙於外戚固辭乃除洛州刺史(太后性聰察知/書訐曉政事被)
　(服儉素膳修減于故事什七八而猜忍多權數魏主/宏性至孝能承顔順志事無大小皆仰成焉太后所)
　(幸宦者髙平王琚畧陽苻承祖等皆依勢用事官至/僕射爵為王公賞賜巨萬太卜令王叡得幸超遷尚)
　(書秘書令李沖雖以才進亦由私寵又外禮人望東/陽王丕游明根等每褒賞叡寧輙以丕等參之自以)
　(失行畏人議己羣下語言稍涉疑忌輙殺之寵臣小/過捶笞或至百餘尋復待之如初  王叡字洛誠太)
　(原晉陽人李沖字恩順寶之/子東陽王丕烈帝之元孫)
秋七月宋南徐州刺史建平王景素(宣簡王/宏之子)起兵京口
不克而死
　景素孝友清令好學禮士由是有美譽時太祖諸子
　俱盡諸孫唯景素為長宋主凶狂失徳朝野咸屬意
　景素楊運長阮佃夫等欲專權勢不利立長君隂欲
　除之會有人告景素欲反(景素腹心多勸舉兵參軍/江淹獨諫之  淹字文通)
　(濟陽考/城人)楊阮將發兵東討蕭道成袁粲以為不可景
　素亦遣世子詣闕自陳乃奪景素征北將軍而楊阮
　猜忌益甚景素亦謀為自全之計遣人往來建康將
　軍黄回羽林監垣祇祖皆隂與通謀至是祇祖率數
　百人奔京口云京師已潰勸令速入景素信之即據
　京口起兵楊阮遣將軍黄回李安民(蘭陵/人)等討之蕭
　道成知回有異志故使安民與之偕行回不得發遂
　拔京口禽景素斬之黨與皆伏誅
(丁宋元徽五年順帝準□/巳明元年魏太和元年)秋七月宋中領軍蕭道成弑
其主昱而立安成王準(是為/順帝)自為司空録尚書事
　宋主昱自京口既平驕恣尤甚(無日不出從者並執/鋋矛逄無免者民間)
　(擾□門户晝閉行人殆絶鍼椎鑿鋸不離左右一日/不殺則慘然不樂殿省憂惶食息不保阮佃夫等謀)
　(因其出執而廢之事覺被誅太/后數訓戒昱昱欲鴆之未果)嘗直入領軍府時盛
　暑蕭道成晝卧裸袒昱令起立畫腹為的引滿將射
　之道成斂板曰老臣無罪左右王天恩曰領軍腹大
　是佳射堋(補登反/射垜也)一箭便死後無復射不如以骲箭
　(骲蒲交反/骨鏃箭也)射之昱乃更以骲箭射中其臍投弓大笑
　道成憂懼宻與袁粲褚淵謀廢立(粲曰主上幼年其/過易改伊霍之事)
　(非季世所行縱使功成/亦終無全地淵黙然)越都校尉王敬則潛自結于
　道成道成命敬則陰結昱左右楊玉夫楊萬年陳奉
　伯等使伺機便至是昱乘露車與左右于臺岡(在臺/城東)
　賭跳往青園尼寺晚至新安寺偷狗飲酒醉還仁夀
　殿熟寢玉夫萬年取千牛刀刎昱首奉伯袖之稱敕
　開門出與敬則敬則馳詣領軍府大呼事平道成戎
　服乘馬出敬則等從入殿中殿中驚怖及聞昱已死
　咸稱萬嵗道成以太后令召諸大臣入議道成謂劉
　秉曰此使君家事何以斷之秉未答道成鬚髯盡張
　目光如電秉曰尚書衆事可以見付軍旅處分一委
　領軍道成讓袁粲粲不敢當王敬則拔刃跳躍曰天
　下事皆應關蕭公敢有開一言者血染敬則刃仍手
　取白紗帽加道成首令即位曰事湏及熱道成正色
　可之褚淵曰非蕭公無以了此道成乃下議迎立安
　成王(劉秉出逄從弟韞問曰事當歸兄邪曰已讓領/軍矣韞拊膺曰兄肉中詎有血邪今年族矣)
　遂以太后令數昱之罪惡追廢為蒼梧王儀衛至東
　府門安成王令門者勿開以待袁司徒粲至乃入即
　位(年十/一)以道成為司空録尚書事驃騎大將軍出鎮
　東府劉秉為尚書令袁粲鎮石頭(秉始謂尚書政本/以宗室居之則天)
　(下無變既而道成兼總軍國布置心膂與奪自專禇/溯素相憑附秉粲閣手仰成矣粲性沖静每有朝命)
　(常固辭不得已乃就職至是知道成/有不臣之心隂欲圖之即日就命)
九月宋封楊玉夫等爵有差
冬十月魏殺其徐州刺史李訢
　先是訢為尚書信用范􁤅訢弟瑛諫曰􁤅輕徳義而
　重勢利不早絶之必貽後悔不從訢與尚書趙黒有
　隙發其罪黒坐黜為門士黑恨之踰年黑復入領選
　白馮太后稱訢専恣出為徐州􁤅知太后怨訢(訢告/李敷)
　(事具/前)至是乃告訢謀外叛太后徵訢問狀引􁤅證之
　訢曰汝受我恩何忍誣我􁤅曰􁤅受公恩何如公于
　李敷公忍之于敷􁤅何為不忍于公訢嘆曰吾不用
　瑛言悔之何及黑復于中搆成其罪訢遂見誅
十一月宋荆襄都督沈攸之舉兵討蕭道成
　初沈攸之與蕭道成同直殿省相善至是以道成名
　位素出己下一旦專制朝權心甚不平其長子元琰
　自建康至攸之謂曰吾寧為王陵死不為賈充生㑹
　太后賜攸之燭十挺割之得太后手令曰國家之事
　一以委公于是勒兵移檄(遣使邀張敬兒及諸州鎮/敬兒斬其使諸鎮亦懷兩)
　(端/)遺書道成以為少帝昏狂宜與諸公宻議共白太
　后下令廢之奈何交結左右親行弑逆移易朝舊布
　置親黨宫閤管籥悉關家人吾不知子孟孔明遺訓
　固如此乎足下既有賊宋之心吾寧敢捐包胥之節
　朝廷聞之忷懼初道成使其世子賾(即齊/武帝)行郢州事
　以備攸之已徵賾為左衛將軍賾乃薦司馬柳世隆
　(字彦緒元/景從子)自代(賾謂世隆曰攸之一旦為變焚夏口/舟艦沿流而東不可制也若留攻郢)
　(城未必能猝拔君為其/内我為其外必破之矣)及攸之起兵賾行至潯陽衆
　欲倍道趨建康賾曰潯陽地居中流宻邇畿甸留屯
　湓口内藩朝廷外援夏口保據形勝控制西南今日
　㑹此天所置也左中郎將周山圖(字季寂/義興人)復力言之
　賾乃奉晉熙王燮鎮湓口
宋中書監袁粲尚書令劉秉謀誅蕭道成不克而死
　袁粲劉秉宻謀誅蕭道成會湘州刺史王藴(字彦深/王太后)
　(兄/子)以母喪還至東府欲因道成出弔作難道成不出
　乃更與粲秉共圖之將帥黄回卜伯興(天與/之子)等皆與
　通謀道成初聞沈攸之事起自往詣粲粲辭不見道
　成乃召褚淵與之連席每事必引淵共之淵故憾粲
　(初溯遭憂去職朝廷敦廹不起粲往譬說淵乃從/及粲遭憂淵譬說懇至粲終不起淵由是恨之)乃
　謂道成曰西夏事必無成公當先備其内耳時劉秉
　從弟韞為領軍入直門下省卜伯興為直閤黄回等
　諸將皆出屯新亭粲謀矯太后令使韞伯興帥宿衛
　兵攻道成于朝堂回等帥所領為應劉秉等共赴石
　頭謀既定將以告淵衆謂不可粲曰淵雖與彼善豈
　得大作同異乃告之淵即以告道成道成乃遣軍主
　蘇烈薛淵(安都/從子)等助粲守石頭(淵曰不審公能保袁/公共為一家否道成)
　(曰所以遣卿正為能盡臨事之宜使/我無西顧之憂耳但努力無多言)又以王敬則為
　直閤與伯興共總禁兵粲與秉等本期夜發秉恇擾
　不知所為晡後即束裝盡室奔石頭粲驚曰何事遽
　來今敗矣丹陽丞王遜(僧綽/之子)走告道成道成宻遣人
　告王敬則使殺韞及伯興蘇烈等據倉城拒粲王藴
　聞之謂粲已敗即散走道成遣軍主戴僧静(會稽永/興人)
　助烈等攻粲秉踰城走粲下城謂其子最曰本知一
　木不能止大厦之崩但以名義至此僧静踰城進最
　以身衛粲僧静直前斫之粲謂最曰我不失忠臣汝
　不失孝子遂父子俱死(百姓哀之為之謡曰可憐石/頭城寧為袁粲死不作褚淵)
　(生/)秉父子亦為亂兵所害黄回以事泄遂不敢發王
　藴逃匿捕得見殺(黄回後為南兖州刺史道/成慮其終為禍亂殺之)
宋以楊運長為宣城太守
　運長出守宣城于是太宗嬖臣無在禁省者矣(運長/後為)
　(蕭道成/所殺)
　(史臣曰孝建㤗始主威獨運而刑政糾雜理難遍通/耳目所寄事歸近習及太宗晚運慮經盛衰權倖之)
　(徒慴憚宗戚欲使幼主孤立永竊國權□造同異興/樹禍隙帝弟宗王相繼屠勦寶祚夙傾實由于此矣)
宋蕭道成假黄鉞出頓新亭
(戊宋昇明二年/午魏太和二年)春正月宋沈攸之軍潰走死
　攸之至夏口自恃兵彊有驕色以郢城弱小不足攻
　欲以偏師守之而自帥大衆東下㑹柳世隆遣人挑
　戰肆罵穢辱之攸之大怒遂悉銳攻城世隆隨宜拒
　應屢破之攸之素失人情但劫以威力及城久不拔
　逃者稍多司馬劉攘兵射書入城請降世隆納之攘
　兵燒營而去攸之軍遂大潰先是張敬兒既斬攸之
　使者即勒兵偵攸之下遂襲江陵殺其子及孫至是
　攸之收散卒將還江陵聞敬兒已據城士卒皆散乃
　縊而死(張敬兒之襲江陵也金陵邊榮為攸之留府/司馬城潰見執敬兒曰邊公何為同人作賊)
　(榮曰沈荆州舉義匡社稷不可謂賊身本不求生何/須見問敬兒曰死何難命斬之榮歡笑而去榮客㤗)
　(山程邕之抱持榮顧謂敬兒曰君入人國不聞仁惠/之聲而先戮義士三楚之人寧蹈江漢死耳豈肯與)
　(君同日而生敬兒曰求死甚易乃先殺邕之而後及/榮軍士皆為垂涕攸之軍潰時諸將皆走功曹臧寅)
　(曰幸其成而棄其敗吾不忍為也乃/投水死  臧寅字士若燾之曾孫)
宋蕭道成自為太尉都督十六州諸軍事
　建康解嚴蕭道成還鎮東府加太尉都督南徐等十
　六州諸軍事以其子賾為江州刺史嶷(字宣儼道/成第二子)為
　中領軍褚淵為中書監司空吏部郎王儉神彩淵曠
　好學博聞有宰相之志道成以為長史待遇隆宻事
　皆委之(道成以大明以來公私奢侈奏罷御府省尚/方彫飾器玩又奏禁民間華偽雜物凡十七)
　(條/)
秋九月乙巳朔日食
宋蕭道成自為太傅揚州牧加殊禮
　道成欲傾宋室夜召長史謝朏(字敬沖/莊之子)屏人與語久
　之朏無言時二小兒捉燭道成疑朏難之乃取燭遣
　兒出朏又無言道成乃呼左右他日王儉知其㫖請
　間說之(儉曰功高不賞古今非一以公今日位地欲/終北面可乎道成正色裁之而神彩内和儉)
　(因曰儉䝉公殊盼所以吐所難吐何賜拒之深也宋/氏失徳非公豈復寜濟但人情澆薄不能持久若小)
　(復推遷則人望去矣豈惟大業永淪七尺亦不可保/道成曰卿言不無理儉又謂公宜禮絶羣后㣲示變)
　(革/)儉即倡議加道成太傅假黄鉞道成所親任遐(字/景)
　(逺樂安/博昌人)曰此大事應報褚公道成曰褚公不從奈何
　遐曰彦回惜身保妻子非有竒才異節遐能制之淵
　果無違異詔進道成假黄鉞大都督中外諸軍事太
　傅領楊州牧劍履上殿入朝不趨贊拜不名
冬十二月魏太后殺其青州刺史南郡王李惠
　馮太后忌李惠(惠為李夫/人之父)誣以南叛殺之并其妻子
　太后以猜嫌所夷滅者十餘家而惠所厯皆有善政
　魏人尤寃惜之
宋定音樂
　尚書王僧䖍(僧綽/之弟)奏朝廷以宫縣合和鞞拂(鼙舞拂/舞之曲)
　(也宋書樂志鼙舞漢代施于宴享舊曲有五篇拂/舞出自江左舊云呉舞亦陳于殿庭歌詩五篇)節
　數雖會慮乖雅體又今之清商(一曰清樂絲/竹相和之曲)實由銅
　爵(銅爵臺也魏武建臺自作樂府被之管絃置清商/令掌之郭茂倩曰晉室播遷舊樂亡散苻堅滅涼)
　(得之傳于後秦宋武/定關中遂入江南)中庸和雅莫近于斯而情變聽
　移亡者將半民間競造新聲煩淫無極宜令有司悉
　加補綴從之
(己宋昇明三年齊太祖高帝蕭道成建/未元元年魏太和三年是嵗宋亡齊代)春正月宋以謝
朏為侍中
　蕭道成以朏有重名欲引參佐命以為左長史嘗與
　論魏晉故事因曰石苞不早勸晉文死方慟哭(晉文/王薨)
　(石苞自揚州奔喪慟哭曰基業/如此而以人臣終乎見石苞傳)方之馮異(馮異勸光/武即尊位)
　(事具/前)非知幾也朏曰晉文世事魏室必將終身北面
　借使魏行唐虞故事亦當三讓彌高道成不悅以朏
　為侍中更以王儉為長史
三月癸卯朔日食
宋蕭道成自為相國封齊公加九錫
　以十郡為齊國官爵禮儀並倣朝廷(道成初議封梁/公員外郎崔祖)
　(思啟曰䜟書云金刀利刃齊刈之今宜稱齊實/應天命從之  崔祖思字敬元清河東武城人)
宋蕭道成以王儉為齊尚書右僕射
　褚淵引何曾自魏司徒為晉丞相故事(何曾𫝊咸熙/初拜司徒時)
　(武帝方襲王位/以曾為晉丞相)求為齊官道成不許以王儉為齊尚
　書右僕射領吏部(儉時年/二十八)
夏四月宋蕭道成自進爵為齊王遂稱皇帝(是為齊太/祖高帝)
廢其主準為汝隂王徙之丹陽殺宋奉朝請裴顗(宋自/高祖)
(至順帝凡八主/合五十九年)
　道成進爵為王增封十郡令宋主下詔禪位宋主不
　肯臨軒匿于佛蓋下王敬則勒兵入迎太后懼自率
　閹人索得之敬則啓譬令出宋主收淚謂曰欲見殺
　乎敬則曰遷居别宫耳官先取司馬家亦如此宋主
　泣而彈指曰願後身世世勿復生天王家宫中皆哭
　宋主又拍敬則手曰必無過慮當餉輔國(敬則為輔/國將軍)
　十萬錢是日百僚陪位侍中謝朏在直當解璽綬陽
　為不知曰有何公事傳詔(中書舍人屬/宣傳詔㫖)云解璽綬授
　齊王朏曰齊自應有侍中乃引枕卧傳詔懼使朏稱
　疾朏曰我無疾何所道遂朝服步出乃以王儉為侍
　中解璽綬禮畢宋主出就東邸(光禄大夫王琨在晉/世已為郎中至是攀)
　(車慟哭曰人以夀為歡老臣以壽為戚既不能先驅/螻螘乃復頻見此事嗚咽不自勝百官雨泣  琨華)
　(從父/弟)司空褚淵等奉璽綬詣齊宫齊王即皇帝位大
　赦改元奉宋主為汝隂王築丹陽宫置兵守衛之奉
　朝請河東裴顗上表數齊主過惡掛冠徑去齊主怒
　殺之(太子賾請殺謝朏齊主曰殺之遂成其/名正應容之度外耳久之因事廢于家)
齊以禇淵為司徒辭不受
　淵從父弟炤(字彦/宣)素非淵所為淵詣齊宫勸進時炤
　謂淵子賁(字蔚/先)曰不知汝家司空將一家物與一家
　亦復何謂及淵拜司徒賀者滿座炤歎曰彦回少立
　名行何意披猖至此門户不幸遂有今日之拜使彦
　回作中書郎而死不當為一名士邪名徳不昌乃復
　有期頤之夀淵固辭不受
齊主令羣臣言事
　齊主問為政于參軍劉瓛(字子珪沛/國相人)對曰政在孝經
　凡宋氏所以亡陛下所以得者皆是也陛下若戒前
　車之失加以寛厚雖危可安循其覆轍雖安必危矣
　齊主歎曰儒者之言可寶萬世于是復命羣臣各言
　得失(淮南宣城太守劉善明請除宋大明㤗始以來/苛政以崇簡易給事黄門郎崔祖思言人不學)
　(不知道此悖逆禍亂所由生宜開文武二學令限外/官各從所樂依方習業會稽太守閒喜公子良以臺)
　(使所在競作威福公私勞擾宜悉停止員外散騎郎/劉思效言宋自大明以來漸見周弊徵賦有加乃至)
　(山澤之民不敢采食水草宜一新王度革正其失二/劉善明懷珍族弔聞喜公子良字雲英太子賾第)
　(子/)齊主皆加褒賞或付有司詳擇所宜奏行之
魏罷候官(太祖置/事具前)
　魏詔候官千數罪重受賄不列輕罪吹毛發舉宜悉
　罷之更置謹直數百人使防邏街術執喧鬭者而已
　自此吏民始安其業
齊褚淵王儉等進爵有差
　賞佐命之功也處士何㸃(字子晳尚/之之孫)戲謂人曰我作
　齊書已竟其贊曰淵既世族儉亦國華不賴舅氏遑
　恤國家淵儉母皆宋公主故㸃云然
五月齊主蕭道成弑汝隂王滅其族
　或走馬過汝隂王之門衛士恐有為亂者奔入殺王
　以疾聞齊主賞之遂殺宋宗室無少長皆死劉澄之
　(遵考/之子)與褚淵善淵為之固請故遵考之族得免
齊立世子賾為太子諸子皆封王
冬十月魏遣梁郡王嘉(太武帝/之孫)奉丹陽王劉昶伐齊
　先是齊主謂垣崇祖曰我新得天下索虜必以納劉
　昶為辭侵犯邊鄙夀陽當敵衝非卿無以制乃以崇
　祖為豫州刺史至是魏遣梁郡王嘉督兵奉昶伐齊
　許昶以克復舊業世胙江南稱藩于魏已而魏師攻
　齊夀陽不克(魏步騎號二十萬攻夀陽垣崇祖于夀/陽城西北堰肥水堰北築小城周為深)
　(塹使數千人守之曰虜見城小以為一舉可得必悉/力攻之以謀破堰吾縱水衝之皆為流屍矣魏人果)
　(攻小城崇祖著白紗帽乗肩輿上城/决水下堰魏人馬溺死千數遂退)又攻朐山齊擊
　敗之
魏使高允議定律令
　允先以老疾告歸尋以安車徵至平城拜中書監詔
　乘車入殿朝賀不拜復命允議定律令允時年九十
　餘而據律評刑志識無損(允以獄者人命所係常歎/曰臯陶至徳也其後英六)
　(先亡劉項之際英布黥而王經世雖/久猶有刑之餘釁况凡人能無咎乎)詔以允家貧養
　薄令樂部十人五日一詣允以娯其志朝晡給膳朔
　望致牛酒月給衣服綿絹入見備几杖問以政事
契丹(東胡種其先軻比能為魏所殺衆遂㣲保潢/水之南黄龍之北至後魏時自號曰契丹)入附
于魏(劉友益曰契/丹始見此)
　契丹莫賀弗勿干帥部落萬餘口入附于魏居白狼
　水東(水經注白狼水出右北平白狼縣東南流逕龍/城西南又東南至遼東入于遼水  考白狼水)
　(即今之老河源出喀喇沁之明安山由故大寧城東/逕古柳城黄龍之北與潢河合潢河即遼水之西一)
　(源古所稱/饒欒水也)
(庚齊建元二年/申魏太和四年)春二月齊檢定民籍
　宋自孝建以來政綱弛紊簿籍訛謬至是詔黄門郎
　虞玩之(字茂瑶/餘姚人)等更加檢定玩之上表以為元嘉中
　故光禄大夫傅隆(字伯祚/亮族兄)年出七十猶自手書籍躬
　加隱校(隠審校/覈也)今欲求治取正必在勤民令長愚謂
　宜以元嘉二十七年籍為正更立明科一聽首(式又/反)
　悔迷而不返依制必戮若有虚昧州縣同科從之
齊以蕭鸞(即明/帝)為郢州刺史
　西昌侯鸞齊主兄道生(字孝/伯)之次子也早孤齊主飬
　之恩過諸子
秋九月甲午朔日食
冬十月齊以何戢(字惠景/偃之子)為吏部尚書
　齊太子詹事何戢領選齊主以戢資重欲加侍中禇
　淵曰聖㫖每以蟬冕(漢以後侍中中常侍冠加黄金/璫附蟬為飾揷以貂侍中揷左)
　(中常侍/揷右)不宜過多臣與儉己左珥若復加戢則八座
　(令僕與列曹/尚書為八座)遂有三貂帖以驍遊(驍騎將軍/遊擊將軍)足矣乃
　加戢驍騎將軍
十一月齊制病囚診治之法
　丹陽尹王僧䖍上言郡縣獄相承有上湯殺囚(謂囚/或有)
　(病宜汗每/上湯殺之)名為救疾實行寃暴愚謂囚病宜先刺郡
　(關白于/郡也)求職司與醫對診逺縣家人省視然後處治
　從之
魏封王叡為中山王
　叡幸于馮太后進爵為王置王官二十二人皆當時
　名士(明年叡卒贈諡立廟文士作誄者百餘/人及𦵏自稱姻舊縗絰哭送者千餘人)
(辛齊建元三年/酉魏太和五年)春正月齊敗魏師于甬城(即角城魏書/水經注作角)
(隋書作甬故城在今/淮安府清和縣西南)
　魏侵齊淮陽(晉郡唐省故城在/今清和縣東南)圍軍主成買于甬城
　齊遣將軍李安民周盤龍(北蘭/陵人)等救之買力戰而死
　盤龍子奉叔以二百人陷陳深入魏以萬餘騎張左
　右翼圍之或言奉叔已没盤龍馳馬奮矟直突魏陳
　所向披靡奉叔已出復入求盤龍父子兩騎縈擾魏
　數萬之衆莫敢當者遂敗退李安民等復追破之又
　敗之于淮陽
夏五月鄧至羌入貢于魏
　鄧至者白水(注見/前)羌也因地名自稱鄧至(今階州文/縣西徼外)
　(有鄧至山下有鄧至城元和志/鄧艾所至故名羌遂以為號也)國于宕昌(注見/前)之南
秋七月己未朔日食
齊遣使如魏
　齊使參軍車僧朗于魏魏主問曰齊輔宋日淺何故
　遽登大位對曰虞夏登庸身陟元后魏晉匡輔貽厥
　子孫時宜不同耳(先是宋遣使如魏因齊受禪遂留/至是魏主宴羣臣坐僧朗于宋使)
　(下僧朗不肯就席宋使遂與忿詈劉昶隂/使人刺殺僧朗魏人厚送其䘮并歸宋使)
九月魏以薛虎子(代人/)為徐州刺史
　淮北四州民不樂屬魏常思歸江南齊主多遣間諜
　誘之于是徐兖之民所在蠭起聚保五固(城名在兖/州府滕縣)
　(薛河南今/謂之堌城)推司馬朗之為主魏遣尉元薛虎子討之
　遂克五固斬朗之(朗之等先請援于齊齊主遣李安/民以兵迎之安民赴救遲留五固)
　(遂/陷)東南諸州悉平尉元徵還虎子為徐州刺史虎子
　表請屯田(表曰國家欲取江東必先須積穀彭城今/在鎮之兵不減數萬資糧之絹人十二疋)
　(用度無準公私捐費今徐州良田十餘萬頃水陸肥/沃清汴通流足以灌溉若以兵絹市牛可得萬頭興)
　(置屯田一嵗之中具給官食且耕且守不妨捍邊一/年之收遇于十倍之絹暫時之耕足充數載之食五)
　(稔之後穀帛俱□非直戍/卒豐飽亦有吞敵之勢矣)魏主從之虎子為政有惠
　愛兵民懷之會沛郡下邳太守以贓汚為虎子所案
　告虎子與江南通魏主曰虎子必不然推案果虚二
　人皆賜死
(壬齊建元四年/戊魏太和六年)春正月齊以張緒(字思曼/岱兄子)為國子祭酒
(晉武帝置/後因之)
　置學生二百人
齊主道成殂太子賾立(是為/武帝)
　齊主有疾召褚淵王儉受遺詔輔太子遂殂(諡曰高/皇帝廟)
　(號太祖𦵏武/進㤗安陵)太子即位(太祖深沉有大量性清儉即/位後身不御精細之物主衣)
　(中有玉導曰留此正長病源命碎之嘗言使我治天/下十年當令黄金與土同價  玉導南史作玉介導)
　(冠簪/也)
夏六月齊主立子長懋(字雲/喬)為太子
秋齊南康公褚淵死
　初齊主在東宫嘗宴朝臣右衛率沈文季與淵語相
　失文季怒曰淵自謂忠臣不知死之日何以見宋明
　帝(淵入朝以腰扇障日征虜功曹劉祚曰作如此舉/止羞面見人扇障何益淵曰□士不遜祥曰不能)
　(殺袁劉安得免寒士孫/劉祥字顯徵穆之之)及是死世子賁恥其父失節
　服除遂不仕以爵讓其弟蓁(字茂/緒)屏居墓下終身
魏以李崇(字繼長文成/元皇后兄子)為荆州(魏置荆州于上洛/領上洛上庸等郡)刺史
　魏以荆州巴氐擾亂以李崇為刺史發兵送之崇曰
　邊人失和本怨刺史今奉詔代之自然安靖但須一
　詔而已不煩發兵自防使之懷懼也遂輕將數十騎
　馳至上洛宣詔慰諭民夷帖然崇命邊戍掠得齊人
　者悉還之由是齊人亦還其生口二境交和無復烽
　燧之警(崇後徙兖州刺史兖土舊多劫盗崇命村置/一樓樓皆懸鼓盗發之處亂撃之旁村始聞)
　(者以一擊為節次二次三俄頃之聞聲布百里/皆發人守險由是盗無不獲其後諸州皆效之)
冬十一月魏主始親祀七廟
　命有司具儀法依古制備牲牢器服及樂章自是四
　時常祀皆親之
(癸齊世祖武帝賾水明/亥元年魏太和七年)春齊復郡縣官田秩遷代以小
滿為限
　詔以邊境寧宴治民之官普復田秩(宋元嘉末以軍/興郡縣丞尉並)
　(斷俸禄至/是復之)先是宋以治民之官六年過久乃以三年
　為斷謂之小滿遷秩去來又不能依三年之制至是
　乃詔自今一以小滿為限
夏四月齊殺其尚書垣崇祖散騎常侍荀伯玉
　齊主之為太子也自以年長與太祖同創大業朝事
　率皆專斷所信任左右張景真驕侈僭擬内外莫敢
　言司空諮議荀伯玉素為太祖所親厚宻以啟聞太
　祖怒命檢校東宫宣敕詰責收景真殺之齊主憂懼
　稱疾月餘太祖怒不解王敬則叩頭啓曰官有天下
　日淺太子無事被執人情恐懼願官往東宫解之因
　宣㫖裝束太祖不得已至東宫召諸王宴盡醉乃還
　伯玉由是愈見親信而齊主深怨之豫州刺史垣崇
　祖亦不親附太子其破魏兵還太祖召與宻謀齊主
　疑之及即位遷崇祖五兵尚書伯玉散騎常侍加意
　撫慰至是誣崇祖招結江北荒人(猶言荒野之人南/朝以楚人為傖荒)
　(沔北為/荒中)欲與伯玉作亂皆收殺之
五月齊殺其車騎將軍張敬兒
　垣崇祖死敬兒内自疑㑹有人告敬兒貨易蠻中齊
　主疑其有異志時華林園設齋(南史作八□齋/受釋氏戒也)朝臣
　皆預于坐收敬兒敬兒脫冠貂投地曰此物誤我遂
　殺之(敬兒好信夢初為南陽守妻尚氏夢一手熱為/雍州夢一脾熱為開府夢半身熱敬兒意欲無)
　(厭謂所親曰吾妻復夢舉體熱矣齊主聞而惡之故/見誅敬兒女為征北諮議謝超宗子婦超宗謂丹陽)
　(尹李安民曰往年殺韓信今年殺彭越尹將何計安/民具啓之齊主數惡超宗輕慢收付廷尉賜死超宗)
　(靈運之/孫也)
秋七月齊以王僧䖍為特進光禄大夫
　初齊主以侍中王僧䖍為光禄大夫開府儀同三司
　僧䖍固辭開府謂兄子儉曰汝行登三事我若受此
　是一門二台司也吾實懼焉累年不拜至是齊主許
　之加特進(初𢎞與兄弟集會任子孫戲適僧逹跳下/地作虎子僧綽正坐采蠟燭珠為鳯凰僧)
　(逹奪取打壞亦復不惜僧䖍累十二博棊既不墜落/亦不重作𢎞嘆曰僧達俊奭當不減人然恐終危吾)
　(家僧綽當以名義見呉僧䖍必為/長者位至三公已而皆如其言)
冬十月熒惑逆行入太㣲
　齊有司請讓之齊主曰應天以實不以文我克己求
　治思隆惠政災若在我讓之奚益
十二月乙巳朔日食
(甲齊永明二年/子魏太和八年)春正月齊以竟陵王子良為司徒
　子良少有清尚傾意賓客居鷄籠山開西邸聚古人
　器服以充之范雲(字彦龍南/鄉舞隂人)蕭琛(字彦瑜惠/開從子)任昉(字/彦)
　(昇遐兄/遥之子)王融(字元長/僧達孫)蕭衍(字叔達齊太祖族子此/胡三省曰蕭衍事始)謝
　脁(字元暉/述孫)沈約(字休文/璞之子)陸倕(字佐公呉/郡呉人)並以文學見
　親號曰八友柳惲(字文暢/世隆子)王僧孺(字僧孺/雅曾孫)江革(字休/映濟)
　(陽考/城人)范縝(字子真/雲從兄)孔休源(字慶緒會/稽山隂人)亦預焉子良篤
　好釋氏召致名僧講論佛法於邸閣營齋造經唄新
　聲或親為賦食行水世以為失宰相體(縝或稱無佛/子良曰子不)
　(信因果何得有富貴貧賤縝曰人生如樹花同發隨/風而散或拂簾幌墜茵蓆之上或關籬牆落糞溷之)
　(中墜茵蓆者殿下是也落糞溷者下官是也貴賤雖/殊因果何在縝又著滅神論以為形者神之質神者)
　(形之用神之于形猶利之于刀未聞刀没而利存豈/容形亡而神在哉子良使王融謂之曰卿才美何患)
　(不至中書郎而故乖剌為此甚可惜也縝笑曰使縝/賣論取官已至令僕矣蕭衍好籌畧有文武才幹王)
　(儉深器之曰蕭郎出三十貴不可言後子良啓以范/雲為郡齊主曰聞其恒相賣㺯朕不復窮法當宥之)
　(以逺子良曰雲動相規諫諫書具存遂取以奏凡百/餘紙辭皆切直齊主太息曰不謂雲能爾方使弼汝)
　(何宜出守太子嘗出東田觀獲顧謂賓客曰刈此亦/殊可觀衆皆唯唯雲獨曰三時之務實為長勤伏願)
　(殿下知稼穡之艱難無狗一朝/之宴逸  東田在上元縣東)
夏六月齊以茹法亮(呉興武/康人)為中書舍人
　時中書舍人四人各住一省謂之四户以法亮及吕
　文顯(臨海/人)等為之權傾朝廷餉遺嵗數百萬法亮語
　人曰何須求外禄此一户中年辦百萬後天文有變
　王儉極言文顯等專權徇私所致齊主不能改
秋魏始班禄
　魏舊制户調帛二疋絮二觔絲二觔榖二十斛又入
　帛一疋二丈委之州庫以供調外之費所調各隨土
　所出至是始班俸禄戸增調帛三疋榖二斛九斗以
　給之調外亦增二疋舊律枉法十疋義贓(謂私情餉/遺雖非乞)
　(取亦計所/受論贓)二十疋罪死至是禄行之後義贓一疋枉
　法無多少皆死秦益州刺史李洪之(本名文通/恒農人)以外
　戚貴顯首以贓敗賜死餘守宰死者四十餘人受禄
　者無不跼蹐賕賂殆絶然吏民犯他罪者魏主悉寛
　之疑罪奏讞多減死徙邊都下決大辟嵗不過五六
　人州鎮亦簡久之淮南王佗(道武帝孫陽/平王熙子)奏請依舊
　斷禄太后詔羣臣議中書監高閭(字□士漁/陽雍奴人)言饑寒
　切身慈母不能保其子今給禄則亷者無濫貪者勸
　慕不給則貪者得肆其姦亷者不能自保詔從之(□/又)
　(表請依秦漢故事于六鎮之北築長城擇要害地開/門造城置兵捍守計六鎮東西不過千里一夫一月)
　(之功可城三歩之地用卜萬人一月可就雖有暫勞/可以永逸几長城有五利罷□防之兵一也北部放)
　(牧無抄掠之患二也登城勸敵以逸待勞三也息無/時之備四也嵗常逰運永得不匱五也魏主優詔答)
　(之禦六鎮武川撫宜懐朔懷荒柔/元  彜杜佑曰並在馬邑雲中界)
冬十月齊以長沙王晃(字宣明高/帝第四子)為中書監
　初太祖臨終以晃屬齊主使處輦下近藩勿令逺出
　且曰宋氏若非骨肉相殘他族豈得乘其弊汝深誡
　之舊制諸王在都惟得置捉刀(執刀以衛/左右者)四十人晃
　自南徐州刺史罷還私載數百人仗齊主怒將糾以
　法豫章王嶷叩頭流涕曰晃罪誠不足宥陛下當憶
　先朝齊主垂泣而罷然終不被親寵(武陵王宣昭嘗/侍宴醉㐲地貂)
　(抄肉拌齊主笑曰肉汗貂對曰陛/下愛羽毛而疎骨肉齊主不悅)
十一月齊以始興王鑑(字宣徹高/帝第十子)為益州刺史
　益州大度獠(大度即今大渡河也古曰渽水出四川/茂州徼外逕稚州寧逺至嘉定府入江)
　(獠竹絞反西/南夷别種)恃險驕恣刺史陳顯達遣使責其租賧
　(吐濫反夷人以/財贖罪曰賧)獠殺其使顯達夜襲斬之益州自晉
　氏以來俱用名將為刺史至是齊主以鑑為之徵顯
　達為中䕶軍時劫帥(夷帥/也)韓武方聚黨為暴郡縣不
　能禁鑑至武方出降長史請殺之鑑曰殺之無以勸
　善乃啓請宥之于是蠻夷為㓂者望風降附鑑在州
　喜文學器服如素士蜀人悅之(鑑之至蜀也或云顯/逹不肯就徵鑑曰顯)
　(逹立節本朝必自無此居二日顯逹移家出城矣顯/達以門寒位重每遷官常有愧懼之色戒其子勿以)
　(富貴凌人而諸子多事豪侈顯達曰塵尾/蠅拂王謝家物汝不須捉此取而燒之)
(乙齊永明三年/丑魏太和九年)春正月魏禁䜟緯巫卜
　詔曰圖䜟之興出于三季既非經國之典徒為妖邪
　所憑今皆焚之留者以大辟論又嚴禁諸巫覡及委
　巷卜筮非經典所載者
齊復立國學
　先是齊以國恤罷國子學(在建元/四年)至是復立之釋奠
　先師用上公禮
三月魏主封諸弟為王
　太后置學館選師傅以教諸王始平王勰(字彦/和)最賢
　敏而好學魏主尤愛之後徙封為彭城王
夏五月齊以王儉領國子祭酒
　初宋太祖置總明觀以集學士齊主以國學既立乃
　省之時王儉領國子祭酒詔于儉宅開學士館以總
　明四部書(儒道文史之書分/為甲乙丙丁四部)充之儉少好禮學及春
　秋言論造次必于儒者撰次朝儀國典晉宋故事無
　不諳憶當朝理事斷決如流發言下筆皆有音彩十
　一日還學監試諸生巾卷(巨員反/武冠也)在庭劍衛令史儀
　容甚盛作解散髻斜揷簪朝野多慕效之儉曰江左
　風流宰相惟有謝安意以自比
秋七月魏以梁彌承為宕昌王
　初宕昌王梁彌機死子彌博立為吐谷渾所逼奔仇
　池魏仇池將穆亮(代人羆/之弟)以彌承為衆所附擊走吐
　谷渾立之而還後齊亦以彌承為河涼二州刺史
冬十月魏詔均田
　初魏民多䕃附(附于豪强之/家以求䕃庇)䕃附者無官役而豪强
　徵斂倍于公賦給事中李安世(趙郡平棘人/孝伯兄子)上言嵗
　饑民流田業多為豪右所占雖桑井難復宜更均量
　使力業相稱又所争之田宜限年斷事久難明悉歸
　今主以絶詐妄魏主善之由是始議均田十月詔諸
　男夫十五以上受露田(不種樹/之地)四十畝婦人二十畝
　奴婢依良丁(良人成/丁者)牛一頭受田三十畝限止四牛
　所授之田率倍之三易之田(不易之地嵗嵗可種一/易之地兩嵗一種再易)
　(之地三/嵗一種)再倍之以供耕作及還受之盈縮人年及課
　則受田老免及身没則還田奴婢牛隨有無以還受
　初受田者男夫給二十畝課種桑五十株桑田皆為
　世業終身不還恒計見口有盈者無受無還不足者
　受種如法盈者得賣其盈諸宰民之官各隨給公田
　有差更代相付賣者坐如律
(丙齊永明四年/寅魏太和十年)春正月朔魏主朝㑹始服衮寃
齊討富陽(即漢富春縣晉改名/今屬浙江杭州府)賊唐㝢之平之
　初齊太祖命虞玩之等檢定黄籍(編户之文以黄/表之事見前)齊
　主即位别立校籍官置令史收括嚴切又以外監吕
　文度(會稽山/隂人)言上籍被却者悉充逺戍民多逃亡避
　罪富陽民唐㝢之因以邪術倡亂衆至三萬稱帝于
　錢塘攻陷東陽(注見/前)殺太守齊發禁兵擊斬之進平
　諸郡(時禁兵乘勢縱掠軍還軍主陳天福坐棄/市天福齊主寵將也既伏誅内外皆震肅)遣使
　慰勞遭賊郡縣百姓被驅逼者悉無所問(後永明九/年詔免前)
　(却籍戌/邊者)
武都王楊後起卒種人集始立
　集始文𢎞之子也先是文𢎞既卒齊以其從子後起
　(難當/之孫)為武都王後起亦受命于魏及是後起卒集始
　為白水(楊氏所/置郡)太守齊授以父爵如故後集始朝魏
　魏以為南秦州刺史武興王(今陜西漢中府畧陽縣/本晉武興戌後為楊氏)
　(所據自號/武興國)
魏置三長定民户籍
　魏無鄰黨之法惟立宗主督䕶民多隱冒三五十家
　始為一户内秘書令李沖請定民籍(畧曰宜準古法/五家立鄰長五)
　(鄰立里長五里立黨長擇鄉人彊謹者為之鄰長復/一夫里長二夫黨長三夫三載無過則升一等其民)
　(調一夫一婦帛一疋粟二石大率十疋為公調二疋/為調外費三疋為百官俸此外復有雜調八十一子)
　(不從役孤老貧病不能/自存者三長迭養食之)詔百官議中書令鄭羲(字幼/鄰滎)
　(陽開/封人)等以為不可沖力持之遂從其議民始皆愁苦
　豪彊者尤不願既而課調省十餘倍上下安之
夏四月魏制五等公服(胡三省注公服朝廷之/服五等朱紫緋緑青也)
　已復給尚書五等爵以上朱衣玉佩大小組綬
秋九月魏作明堂辟雍(改中書學/為國子學)
魏分置州郡
　凡三十八州二十五州在河南十三州在河北
　
　
　
　
　
御批厯代通鑑輯覽卷三十九
