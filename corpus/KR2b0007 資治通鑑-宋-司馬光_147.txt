
　資治通鑑卷一百四十六　宋　司馬光　撰
　　　　　　　　　　　　　　胡三省　音註
　梁紀二(起旃䝉作噩盡彊/圉大淵獻凡三年)
　　髙祖武皇帝二
天監四年春正月癸夘朔詔曰二漢登賢莫非經術服
膺雅道名立行成(行下孟翻朱元晦曰服著也膺胷也/奉持而著之心胷之間著則略翻)
魏晉浮蕩儒教淪歇風節罔樹(樹立也歇/許竭翻)抑此之由可
置五經博士各一人廣開館宇招内後進於是以賀瑒
及平原明山賔吳興沈峻建平嚴植之補博士各主一
館館有數百生給其餼廩(瑒徒杏翻又音暢餼許既翻/鄭𤣥曰餼廩稍食也稍所教)
(翻/)其射䇿通明者即除為吏(漢書音義曰作簡䇿難問/列置案上在試者意投射)
(取而答之/謂之射䇿)朞年之間懐經負笈者雲會瑒循之𤣥孫也
(笈其劫翻又楚洽翻書箱也晉/氏南渡之初以賀循為儒宗)又選學生往會稽雲門
山從何𦙍受業(𦙍時隠雲門山今在會稽南三/十一里有雲門寺會工外翻)命𦙍選
門徒中經明行修者(行下/孟翻)具以名聞分遣博士祭酒巡
州郡立學　初譙國夏侯道遷以輔國将軍從裴叔業
鎮夀陽為南譙太守(案魏收地形志晉孝武置南譙郡/蓋治渦陽又案蕭子顯齊志武帝)
(永明二年割揚州宣城淮南南豫譙盧江臨江六郡置/南豫州四年冠軍長史沈憲啟二豫分置以桑堁子亭)
(為斷潁州汝陽在南譙歴陽界悉屬西豫廬江居晉熙/汝隂之中屬南豫求以潁川汝陽屬南豫廬江屬西豫)
(則齊之南譙蓋置於歴陽西界而渦陽已入於魏矣南/北建置郡縣最為難考者率如此夏戸雅翻守式又翻)
與叔業有隙單騎犇魏魏以道遷為驍騎将軍(騎奇寄/翻驍堅)
(堯/翻)從王肅鎮夀陽使道遷守合肥肅卒(卒子恤/翻下同)道遷棄
戍來犇從梁秦二州刺史莊丘黑鎮南鄭以道遷為長
史領漢中太守黑卒詔以都官尚書王珍國為刺史未
至道遷隂與軍主考城江忱之等謀降魏(降户/江翻)先是魏
仇池鎮将楊靈珍叛魏來犇(事見一百四十一卷齊明/帝建武四年先悉薦翻将)
(即亮/翻)朝廷以為征虜将軍假武都王助戍漢中有部曲
六百人道遷憚之上遣左右吳公之等使南鄭道遷遂
殺使者𤼵兵擊靈珍父子斬之并使者首送於魏(使疏/吏翻)
白馬戍主尹天寶聞之引兵擊道遷敗其将龎樹(敗補/邁翻)
遂圍南鄭道遷求救於氐王楊紹先楊集起楊集義皆
不應集義弟集朗引兵救道遷擊天寶殺之魏以道遷
為平南将軍豫州刺史豐縣侯(三考異曰梁帝紀天監/  年二月魏陷梁州而)
(列傳皆無其事魏帝紀正始元年閏十二月癸夘朔蕭/衍行梁州事夏侯道遷據漢中來降道遷𫝊具言其事)
(按長厯梁閏二月癸夘即天/監四年正月朔也故置於此)又以尚書邢巒為鎮西将
軍都督征梁漢諸軍事将兵赴之道遷受平南辭豫州
(辭豫州者欲/得梁州也)且求公爵魏主不許　辛亥上祀南郊大
赦　乙丑魏以驃騎大将軍髙陽王雍為司空(驃匹妙/翻騎奇)
(寄/翻)加尚書令廣陽王嘉儀同三司　二月丙子魏以宕
昌世子梁彌博為宕昌王(宕徒/浪翻)　上謀伐魏壬午遣衛
尉卿楊公則将宿衛兵塞洛口(自漢以來衛尉與太常/太僕廷尉大鴻臚宗正)
(大司農少府為九卿而職名未帶卿字至梁分十二寺/始各帶卿字水經注洛澗北逕秦虚下注淮謂之洛口)
(塞悉/則翻)　壬辰交州刺史李凱據州反長史李畟討平之
(畟初/力翻)　魏邢巒至漢中擊諸城戍所向摧破晉夀太守
王景𦙍據石亭(水經注漢水自武興城北西南流逕闕/城北又西逕石亭戍又逕晉夀城西)
巒遣統軍李義珍擊走之魏以巒為梁秦二州刺史巴
西太守龎景民據郡不下(龎皮/江翻)郡民嚴𤣥思聚衆自稱
巴州刺史附於魏攻景民斬之楊集起集義聞魏克漢
中而懼閏月帥羣氐叛魏斷漢中糧道(帥讀曰率/斷丁管翻)巒屢
遣軍擊破之　夏四月丁巳以行宕昌王梁彌博為河
凉二州刺史宕昌王　冠軍将軍孔陵等将兵二萬戍
深杭(冠古玩翻将即亮翻晉考異曰梁鄧元起傳魏将/王景𦙍孔陵冦東西  夀並遣告急按魏邢巒𫝊)
(曰蕭衍晉夀太守王景𦙍據石亭又曰蕭衍遣其将/軍孔陵等據深杭然則景𦙍陵皆梁将也元起𫝊誤)魯
方達戍南安(五代志始州普安縣舊/曰南安始州唐之劍州)任僧褒等戍石同
以拒魏(任音/壬)邢巒遣統軍王足将兵擊之所至皆捷遂
入劍閣陵等退保梓潼足又進擊破之梁州十四郡地
東西七百里南北千里皆入于魏(蕭子顯齊志梁州注/籍者二十二郡荒郡)
(不預焉今魏/取十四郡)初益州刺史鄧元起以母老乞歸詔徵為
右衛将軍以西昌侯淵藻代之淵藻懿之子也(懿死于/東昏之)
(手/)夏侯道遷之叛也尹天寶馳使報元起(使疏/吏翻)及魏冦
晉夀王景𦙍等並遣告急衆勸元起急救之元起曰朝
廷萬里軍不猝至若冦賊侵淫(侵淫以癰疽為喻/侵毒好肉為淫肉)方須
撲討董督之任非我而誰何事怱怱救之(史言鄧元起/乞歸非由衷)
(之請撲/普木翻)詔假元起都督征討諸軍事救漢中而晉夀已
陷蕭淵藻将至元起營還裝糧儲器械取之無遺淵藻
入城恨之又求其良馬元起曰年少郎子何用馬為淵
藻恚因醉殺之(元起養冦自資而卒不免於死雖淵藻/以私忿殺之亦不為無罪也少詩照翻)
(恚於/避翻)元起麾下圍城哭且問故淵藻曰天子有詔衆乃
散遂誣以反上疑焉元起故吏廣漢羅研詣闕訟之上
曰果如我所量也使讓淵藻曰元起為汝報讐(謂協力/誅東昏)
(報其父讐也量音/良為于偽翻下同)汝為讐報讐忠孝之道如何乃貶淵
藻號為冠軍将軍(冠古玩翻遺考異曰梁書元起𫝊藻/以糧儲無  甚怨望之因表元起逗)
(留不憂軍事收付州獄自縊死按若止以逗留表元起/安敢擅收前刺史付獄殺之必誣以反也今從南史梁)
(書藻本以冠軍為益/州刺史與南史異)贈元起征西将軍諡曰忠侯
　李延夀論曰元起勤乃胥附(毛萇曰幸下/親上曰胥附)功惟闢土
　(謂開梁益/之土也)勞之不圖禍機先陷冠軍之貶於罰已輕
　梁之政刑於斯為失私戚之端自斯而啟年之不永
　不亦宜乎
益州民焦僧䕶聚衆作亂蕭淵藻年未弱冠(人生二十/曰弱冠冠)
(古玩/翻)集僚佐議自擊之或陳不可淵藻大怒斬于階側
乃乗平肩輿巡行賊壘(平肩輿使人就掆肩之/故曰平肩行下孟翻)賊弓亂
射矢下如雨從者舉楯禦矢淵藻命去之(射而亦翻從/才用翻去羌)
(吕/翻)由是人心大安擊僧䕶等皆平之　六月庚戌初立
孔子廟　豫州刺史王超宗(以五代志攷之此時梁置/豫州於晉熙今安慶府懐)
(寧縣/地)将兵圍魏小峴(峴戸/典翻)丁夘魏揚州刺史薛真度遣
兼統軍李叔仁等擊之超宗兵大敗　冠軍将軍王景
𦙍李畎輔國将軍魯方達等與魏王足戰屢敗秋七月
足進逼涪城(畎姑泫翻/涪音浮)　八月壬寅魏中山王英冦雍
州(雍於/用翻)　庚戌秦梁二州刺史魯方達與魏王足統軍
紀洪雅盧祖遷戰敗方達等十五将皆死壬子王景𦙍
等又與祖遷戰敗景𦙍等二十四将皆死　楊公則至
洛口與魏豫州長史石榮戰斬之甲寅将軍姜慶真與
魏戰於羊石不利(羊石蓋即陳伯之/所屯之陽石也)公則退屯馬頭
雍州蠻沔東太守田青喜叛降魏(攷之北史青喜所據/之地蓋在襄陽之東)
(竟陵之西/沔彌兖翻)　魏有芝生於太極殿之西序(殿廡/曰序)魏主以
示侍中崔光光上表以為此莊子所謂氣蒸成菌者也
(菌巨隕翻/地簟也)柔脆之物生於墟落穢濕之地不當生於殿
堂髙華之處今忽有之厥狀扶疎誠足異也夫野木生
朝野鳥入廟古人皆以為敗亡之象故太戊中宗懼災
修徳殷道以昌(商王太戊之時亳有祥桑榖共生于朝/一暮大拱太戊懼而修徳祥桑枯死殷)
(道復興髙宗祭成湯有飛雉升鼎耳而雊祖巳曰惟先/格王正厥事朝諸侯有天下猶運之於掌中宗當作髙)
(宗朝直/遥翻)所謂家利而怪先國興而妖豫者也(妖於/遥翻)今西
南二方兵革未息郊甸之内大旱踰時民勞物悴莫此
之甚(悴秦/醉翻)承天育民者所宜矜恤伏願陛下側躬聳意
惟新聖道節夜飲之樂養方富之年則魏祚可以永隆
皇夀等於山岳矣於是魏主好宴樂(樂音洛好/呼到翻)故光言
及之　九月己巳楊公則等與魏揚州刺史元嵩戰公
則敗績　冬十月丙午上大舉伐魏以揚州刺史臨川
王宏都督北討諸軍事尚書右僕射栁惔為副(惔徒/甘翻)王
公以下各上國租及田穀以助軍(國租者封國所入之/租田穀者職田所入)
(之穀各上/時掌翻)宏軍于洛口　楊集起集義立楊紹先為帝
自皆稱王十一月戊辰朔魏遣光禄大夫楊椿将兵討
之(将即/亮翻)　魏王足圍涪城蜀人震恐益州城戍降魏者
什二三民自上名籍者五萬餘戸(上時掌翻/下西上同)邢巒表於
魏主請乗勝進取蜀以為建康成都相去萬里陸行既
絶(自襄陽西行遵陸可以至蜀/梁州既入于魏則陸路斷矣)惟資水路水軍西上非
周年不達益州外無軍援一可圖也頃經劉季連反鄧
元起攻圍(事見上卷/元年二年)資儲空竭吏民無復固守之志二
可圖也蕭淵藻裠屐少年(復扶又翻裠渠云翻下裳也/屐竭㦸翻蹻也少詩沼翻)
未洽治務宿昔名将多見囚戮(治直吏翻将/即亮翻下同)今之所任
皆左右少年三可圖也蜀之所恃唯在劍閣今既克南
安已奪其險據彼竟内(竟讀/曰境)三分已一自南安向涪方
軌無礙前軍累敗後衆喪魄四可圖也(喪息/浪翻)淵藻是蕭
衍骨肉至親必無死理若克涪城淵藻安肯城中坐而
受困必将望風逃去若其出鬭庸蜀士卒駑怯弓矢寡
弱五可圖也(武王之伐紂也庸蜀八國皆/從庸上庸之地蜀蜀郡之地)臣内省文吏
不習軍旅賴将士竭力頻有薄捷既克重阻(省悉景翻/重直龍翻)
(重阻猶言/重險也)民心懐服瞻望涪益(時梓潼太守治涪城/益州刺史治成都)旦
夕可圖止以兵少糧匱未宜前出(少詩/沼翻)今若不取後圖
便難况益州殷實户口十萬比夀春義陽其利三倍(魏/先)
(此已得夀春/義陽故云然)朝廷若欲進取時不可失若欲保境寧民
則臣居此無事乞歸侍養(養余/亮翻)魏主詔以平蜀之舉當
更聴後勑冦難未夷何得以養親為辭巒又表稱昔鄧
艾鍾會帥十八萬衆傾中國資儲僅能平蜀(事見七十/八卷魏元)
(帝景元四年難乃/旦翻帥讀曰率)所以然者鬭實力也况臣才非古人
何宜以二萬之衆而希平蜀所以敢者正以據得要險
士民慕義此往則易(易以豉翻/下未易同)彼來則難任力而行理
有可克今王足已逼涪城脱得涪則益州乃成擒之物
但得之有早晩耳且梓潼已附民户數萬(謂已上名/籍之民也)朝
廷豈可不守又劍閣天險得而棄之良可惜矣(諸葛孔/明相蜀)
(以大劍小劍有隘東之路故曰劍門以閣道三十里至/險乃有闍尉姜維拒鍾會於此晉以其地入梓潼郡桓)
(温入蜀於晉夀置/劍閣縣屬梁州)臣誠知戰伐危事未易可為自軍度
劍閣以來鬢髮中白(中竹/仲翻)日夜戰懼何可為心所以勉
强者(强其/兩翻)既得此地而自退不守恐負陛下之爵禄故
也且臣之意算正欲先取涪城以漸而進若得涪城則
中分益州之地斷水陸之衝(魏已得劍閣進取成都涪/當其衝梁兵由内水而上)
(救成都涪亦當/其衝斷丁管翻)彼外無援軍孤城自守何能復持久哉
(復扶/又翻)臣今欲使軍軍相次聲勢連接先為萬全之計然
後圖功得之則大利不得則自全又巴西南鄭相距千
四百里去州迢遰(迢田聊翻遰徒/計翻迢遰逺也)恒多擾動(恒户/登翻)昔在
南之日以其統綰勢難曽立巴州鎮静夷獠(立巴州見/一百三十)
(五卷齊髙帝建元二年省巴州見/武帝永明二年獠魯皓翻下同)梁州藉利因而表罷
彼土民望嚴蒲何楊非唯一族雖率居山谷而豪右甚
多文學風流亦為不少但以去州既逺不獲仕進至於
州綱無由厠迹(州之上佐是謂/州綱少詩沼翻)是以鬱怏多生異圖(怏/於)
(兩/翻)比道遷建義之始(比毗/至翻)嚴𤣥思自號巴州刺史克城
以來仍使行事巴西廣袤千里戸餘四萬若於彼立州
鎮攝華獠(巴西之地華人與獠雜/居故云華獠袤音茂)則大帖民情(帖静也/安也伏)
(也/)從墊江已還不勞征伐自為國有(李雄譙縱取蜀東/不能過墊江以苻)
(秦兵力之盛取梁益如反掌墊江以東苻秦不能有也/邢巒之圖蜀亦規墊江以西而已蓋地利足恃也我朝)
(自紹定失蜀彭大雅遂城渝為制府支持/西蜀且四十年渝古墊江之地也墊音疊)魏主不從先
是魏主以王足行益州刺史(先悉/薦翻)上遣天門太守張齊
将兵救益州未至(将即/亮翻)魏主更以梁州軍司泰山羊祉
為益州刺史(更工/衡翻)王足聞之不悦輒引兵還(還從宣翻/又如字)
遂不能定蜀久之足自魏來犇邢巒在梁州接豪右以
禮撫小民以惠州人悦之巒之克巴西也使軍主李仲
遷守之仲遷溺於酒色費散兵儲公事諮承無能見者
巒忿之切齒仲遷懼謀叛城人斬其首以城來降(史言/魏所)
(以不能定蜀/降戸江翻)　十二月庚申魏遣驃騎大将軍源懐討
武興氐邢巒等並受節度(驃匹妙翻/騎奇寄翻)　司徒尚書令謝
朏以母憂去職(朏敷/尾翻)　是嵗大穰(穰豐也詩/豐年穰穰)米斛三十
錢
五年春正月丁夘朔魏于后生子昌大赦　楊集義圍
魏闗城(此即陽平/闗城也)邢巒遣建武将軍傅豎眼討之(豎而/庾翻)
集義逆戰豎眼擊破之乗勝逐北壬申克武興執楊紹
先送洛陽楊集起楊集義亡走遂滅其國(晉惠帝元康/六年氐王楊)
(茂搜始據仇池百頃其後浸盛盡有漢武都郡之地北/侵隴西天水南侵漢中拓䟦既盛取武都仇池之地楊)
(氏僅據武興今魏既/取漢中遂滅楊氏)以為武興鎮又改為東益州(東益/州領)
(武興仇池盤頭廣長/廣業梓潼洛叢郡)　乙亥以前司徒謝朏為中書監
司徒(朏敷/尾翻)　冀州刺史桓和擊魏南青州不克(梁青冀/二州治)
(鬱洲魏顯祖取三齊置東徐州於圂城領東安東莞郡/髙祖太和二十二年改為南青州五代志沂州沂水縣)
(舊置南/青州)　魏秦州屠各王法智聚衆二千(屠直/於翻)推秦州
主簿吕茍兒為主改元建明置百官攻逼州郡涇州民
陳瞻亦聚衆稱王改元聖明(魏置涇州治臨涇城領安/定隴東新平趙平平凉平)
(源等/郡)　己夘楊集起兄弟相帥降魏(帥讀曰率/降戸江翻)　甲申
封皇子綱為晉安王　二月丙辰魏主詔王公以下直
言忠諫治書侍御史陽固上表(治直之翻/上時掌翻)以為當今之
務宜親宗室勤庶政貴農桑賤工賈(賈音/古)絶談虛窮微
之論簡桑門無用之費以救饑寒之苦時魏主委任髙
肇疎薄宗室好桑門之法(好呼/到翻)不親政事故固言及之
　戊午魏遣右衛将軍元麗都督諸軍討吕茍兒麗小
新成之子也(小新成見一百二十九/卷宋孝武大明五年)　乙丑徐州刺史歴
陽昌義之與魏平南将軍陳伯之戰於梁城(晉孝武太/元中僑立)
(梁郡於淮南夀春界故有梁城/其地在夀陽東北鍾離西南)義之敗績　将軍蕭昞
将兵擊魏徐州圍淮陽(角城在淮水之陽淮陽又在角/城北十八里治宿預梁後於角)
(城置淮陽/郡昞音丙)　三月丙寅朔日有食之　己夘魏荆州刺
史趙怡平南将軍奚康生救淮陽　魏咸陽王禧之子
翼遇赦求𦵏其父(禧誅見一百四十四/卷齊和帝中興元年)屢泣請於魏主
魏主不許癸未翼與其弟昌曄來犇上以翼為咸陽王
翼以曄嫡母李妃之子也請以爵讓之上不許　輔國
将軍劉思效敗魏青州刺史元繫於膠水(魏收志光州/長廣郡即墨)
(縣有膠水水經膠水出黔陬縣膠山北流過夷安縣/東又東北過膠東縣城北百里注于海敗補邁翻)
臨川王宏使記室吳興丘遲為書遺陳伯之曰(遺于/季翻)尋
君去就之際非有他故直以不能内審諸已外受流言
沈迷猖獗以至於此(沈持/林翻)主上屈法申恩吞舟是漏(漢/懲)
(秦法之苛禁罔疏濶/時稱為漏吞舟之魚)将軍松柏不翦親戚安居髙臺未
傾愛妾尚在(松柏不翦謂不毁夷其先世墳墓也親戚/安居謂其親戚在江南者皆不以叛黨連)
(坐安居自若也髙臺未傾謂居第未嘗汙瀦池臺如故/也愛妾尚在謂其婢妾猶守其家不沒於官及流落於)
(他家也昔雍門子見孟嘗君吟曰髙臺既已傾曲池既/已平墳墓生荆棘牧豎游其上孟嘗君亦如是乎孟嘗)
(君為之喟/然嘆息)而将軍魚游於沸鼎之中鷰巢於飛幕之上
(魚游釡中古人多有是言言将必至於焦爛左𫝊吳季/札謂孫林父曰夫子之居此也猶燕之巢於幕上杜預)
(註曰言/至危也)不亦惑乎想早勵良圖自求多福庚寅伯之自
夀陽梁城擁衆八千來降(伯之元年奔魏今/復還降户江翻)魏人殺其
子虎牙詔復以伯之為西豫州刺史未之任復以為通
直散騎常侍(不使之出當邊鎮恐/其復叛也復扶又翻)久之卒於家　初魏
御史中尉甄琛(甄七人翻/琛丑林翻)表稱周禮山林川澤有虞衡
之官為之厲禁蓋取之以時不使戕賊而已故雖置有
司實為民守之也(周禮山虞掌山林之政令物為之厲/而為之守禁令萬民時斬材有期日)
(凡竊木者有刑罰林衡掌林麓之禁令而平其守以時/計林麓而賞罰之川衡掌巡川澤之禁令而平其守以)
(時舍其守犯禁者執而誅罰之澤虞掌國澤之政令為/之厲禁使其地之人守其財物以時入于王府頒其餘)
(于萬民為于偽/翻下專為同)夫一家之長必惠養子孫(長知/兩翻)天下之
君必惠養兆民未有為人父母而吝其醯醢富有羣主
而榷其一物者也(榷古/岳翻)今縣官鄣䕶河東鹽池而收其
利是専奉口腹而不及四體也蓋天子富有四海何患
於貧乞弛鹽禁與民共之録尚書事勰尚書邢巒奏(勰/彭)
(城王勰/也音協)以為琛之所陳坐談則理髙行之則事闕竊惟
古之善治民者必汚隆随時豐儉稱事(治直之翻/稱尺證翻)役養
消息以成其性命若任其自生随其飲啄乃是芻狗萬
物(老子曰天地不仁以萬物為芻狗註云天施地化不/以仁恩天地生萬物視之如芻草狗畜任自然也)
何以君為是故聖人斂山澤之貨以寛田疇之賦收闗
市之税以助什一之儲(此謂田疇什一之賦不足以供/國用故斂山澤税闗市以助之)
(也/)取此與彼皆非為身(為于偽/翻下同)所謂資天地之産惠天
地之民也今鹽池之禁為日已久積而散之以濟軍國
非専為供大官之膳羞給後宫之服玩既利不在己則
彼我一也然自禁鹽以來有司多慢出納之間或不如
法是使細民嗟怨負販輕議此乃用之者無方非作之
者有失也一旦罷之恐乖本㫖一行一改法若奕棊(左/傳)
(曰奕者舉棊不定不勝其耦今/此以喻一行一改無定法也)參論理要宜如舊式(自/此)
(以上合載於一百四十/三卷齊東昏永明二年)魏主卒從琛議(琛議既行於景/明初年随格於)
(景明四年今復罷鹽禁是/卒從其議也卒子恤翻)夏四月乙未罷鹽池禁(復收/鹽利)
(見上卷/二年)　庚戌魏以中山王英為征南将軍都督揚徐
二州諸軍事帥衆十餘萬以拒梁軍(帥讀/曰率)指授諸節度
所至以便宜從事江州刺史王茂将兵數萬侵魏荆州
誘魏邊民及諸蠻更立宛州(将即亮翻誘音酉更魏荆/州為宛州也更工衡翻宛)
(於元/翻)遣其所署宛州刺史雷豹狼等襲取魏河南城(蕭/子)
(顯齊志雍州有河南郡所領五縣惟棘陽為實土則河/南郡當在南陽棘陽縣界五代志鄧州新野縣舊曰棘)
(陽/)魏遣平南将軍楊大眼都督諸軍擊茂辛酉茂戰敗
失亡二千餘人(七考異曰大眼𫝊云俘馘/  千有餘今從魏帝紀)大眼進攻河
南城茂逃還大眼追至漢水攻拔五城魏征虜将軍宇
文福冦司州俘千餘口而去五月辛未太子右衛率張
惠紹等侵魏徐州拔宿預執城主馬成龍(晉安帝立宿/預縣屬淮陽)
(郡魏髙祖以為/南徐州治所)乙亥北徐州刺史昌義之拔梁城(南徐/治京)
(口故以鍾/離為北徐)豫州刺史韋叡遣長史王超等攻小峴未拔
叡行圍柵(行下/孟翻)魏出數百人陳於門外(陳讀/曰陣)叡欲擊之
諸将皆曰(将即亮/翻下同)向者輕來未有戰備徐還授甲乃可
進耳叡曰不然魏城中二千餘人足以固守今無故出
人於外必其驍勇者也(驍堅/堯翻)茍能挫之其城自拔衆猶
遲疑叡指其節曰朝廷授此非以為飾韋叡法不可犯
也遂進擊之士皆殊死戰魏兵敗走因急攻之中宿而
拔(中讀曰仲又竹使翻戍考異曰魏帝/紀六月辛丑陷小峴  今從叡𫝊)遂至合肥先是
右軍司馬胡景略等攻合肥久未下(先悉/薦翻)叡按山川夜
帥衆堰肥水頃之堰成水通舟艦繼至(帥讀曰率/艦戸黯翻)魏築
東西小城夾合肥叡先攻二城魏将楊靈𦙍帥衆五萬
奄至衆懼不敵請奏益兵叡笑曰賊至城下方求益兵
将何所及且吾求益兵彼亦益兵兵貴用奇豈在衆也
遂擊靈𦙍破之叡使軍主王懐静築城於岸以守堰魏
攻拔之城中千餘人皆沒魏人乗勝至堤下兵勢甚盛
諸将欲退還漅湖或欲保三义(今考異曰南史作三丈/  從梁書蓋漅湖之水)
(於此分三汊故名退保於/此利於入船故衆欲之)叡怒曰寧有此邪命取繖扇
麾幢樹之堤下示無動志(繖蘇旱翻又蘇/盱翻幢𫝊江翻)魏人來鑿堤
叡親與之争魏兵卻因築壘於堤以自固叡起鬬艦髙
與合肥城等四面臨之城中人皆哭守将杜元倫登城
督戰中弩死(将即亮翻/中竹仲翻)辛巳城潰俘斬萬餘級獲牛羊
以萬數叡體素羸未嘗跨馬(羸倫/為翻)每戰常乗板輿督厲
将士勇氣無敵晝接賔旅夜半起筭軍書張燈逹曙撫
循其衆常如不及故投募之士争歸之所至頓舍館宇
藩牆皆應準繩諸軍進至東陵(水經注廬江金蘭縣西/北東陵鄉大蘇山灌水)
(之所出也攷之諸志無/金蘭縣未知何世所置)有詔班師(班師之詔必在洛口/師潰之後史因書叡)
(事而終/言之)去魏城既近(據姚思㢘梁書時魏守/甓城去東陵二十里)諸将恐其
追躡叡悉遣輜重居前身乗小輿殿後(重直用翻/殿丁練翻)魏人
服叡威名望之不敢逼全軍而還於是遷豫州治合肥
(豫州自晉/熙還合肥)壬午魏遣尚書元遥南拒梁兵　癸未魏遣
征西将軍于勁節度秦隴諸軍　丁亥廬江太守聞喜
裴邃克魏羊石城庚寅又克霍丘城(水經注曹魏安豐/都尉治安豐津南)
(後以其故城立霍丘戍隋立霍丘縣今在夀春東百餘/里杜佑曰霍丘漢松滋縣地  考異曰梁裴邃𫝊云五)
(年征邵陽洲魏人為長橋以濟邃築壘逼橋密作沒突/艦㑹淮水暴漲邃乗艦徑造橋側魏衆驚潰邃乗勝追)
(擊大破之進克羊石霍丘城平小峴攻合肥魏帝紀辛/巳衍将陷合肥己丑又陷羊石霍丘案韋叡𫝊叡攻邵)
(陽洲方使邃乗艦焚橋事在克合肥後又梁帝紀辛巳/叡克合肥丁亥邃克羊石庚寅克霍丘今從之邃𫝊載)
(取二城在破邵/陽洲後誤也)六月庚子青冀二州刺史桓和克朐山
城(胊音/劬)　乙巳魏安西将軍元麗擊王法智破之斬首
六千級　張惠紹與假徐州刺史宋黑水陸俱進趣彭
城圍髙塚戍(水經注彭城同孝山隂有楚元王冢髙十/許丈廣百許步意者魏立戍於此乎趣七)
(喻/翻)魏武衛将軍奚康生将兵救之(将即/亮翻)丁未惠紹兵不
利黑戰死　太子統生五嵗能遍誦五經庚戌始自禁
中出居東宫　丁巳魏以度支尚書邢巒都督東討諸
軍事(度徒/洛翻)　魏驃騎大将軍馮翊惠公源懐卒懐性寛
簡不喜煩碎(驃匹妙翻騎奇/寄翻喜許記翻)常曰為貴人當舉綱維何
必事事詳細譬如為屋但外望髙顯楹棟平正基壁完
牢足矣斧斤不平斵削不密非屋之病也　秋七月丙
寅桓和擊魏兖州拔固城(固城疑即抱犢固城/也抱犢固在蘭陵界)　吕茍
兒率衆十餘萬屯孤山圍逼秦州(此孤山當在上邽左/右魏秦州治上邽領)
(天水略陽/漢陽郡)元麗進擊大破之行秦州事李韶掩擊孤山
獲其父母妻子庚辰茍兒帥其徒詣麗降(帥讀曰率/降户江翻)兼
太僕卿楊椿别討陳瞻瞻據險拒守諸将或請伏兵山
蹊斷其出入(斷丁/管翻)待糧盡而攻之或欲斬木焚山然後
進討椿曰皆非計也自官軍之至所向輒克賊所以深
竄正避死耳今約勒諸軍勿更侵掠賊必謂我見險不
前待其無備然後奮擊可一舉平也乃止屯不進賊果
出抄掠椿復以馬畜餌之(抄楚交翻/復扶又翻)不加討逐久之隂
簡精卒銜枚夜襲之斬瞻𫝊首秦涇二州皆平　戊子
徐州刺史王伯敖與魏中山王英戰於隂陵(隂陵縣漢/屬九江郡)
(晉屬淮南郡梁北譙郡治隂陵城隋改北譙/郡為全椒縣屬江都郡唐全椒縣屬滁州)伯敖兵敗
失亡五千餘人己丑魏發定冀瀛相并肆六州十萬人
以益南行之兵(相息/亮翻)上遣将軍角念将兵一萬屯䝉山
招納兖州之民降者甚衆(魏收志南青州東安郡新泰/縣東南有䝉山蓋䝉山即古)
(所謂東䝉也與固城孤山皆近魏兖州東界故梁連兵/據之以招兖州之民北史邢巒𫝊謂是時梁人侵軼徐)
(兖是矣角姓也姓苑漢有角/善叔将即亮翻降户江翻)是時将軍蕭及屯固城桓
和屯孤山(魏收志蘭陵郡蘭陵縣有/石孤山又昌慮縣有孤山)魏邢巒遣統軍樊
魯攻和别将元恒攻及(恒户/澄翻)統軍畢祖朽攻念壬寅魯
大破和於孤山恒拔固城祖朽擊念走之己酉魏詔平
南将軍安樂王詮督後發諸軍赴淮南詮長樂之子也
(安樂王長樂見一百三十三卷宋蒼/梧王元徽三年樂音洛詮且縁翻)将軍藍懐恭與魏
邢巒戰于睢口(姓譜藍魯甘翻姓也戰國策有中山大夫/藍諸水經注睢水過睢陵縣故城北而東)
(南流逕下相縣故城南又東南/流入于泗謂之睢口睢音雖)懐恭敗績巒進圍宿預
懐恭復于清南築城(清南清水之南/也復扶又翻)巒與平南将軍楊
大眼合攻之九月癸酉拔之斬懐恭殺獲萬計張惠紹
棄宿預(此與後張惠紹聞洛口敗/引兵退本一事耳解見後)蕭昞棄淮陽遁還臨
川王宏以帝弟将兵(将即亮/翻下同)器械精新軍容甚盛北人
以為百數十年所未之有軍次洛口(水經注洛澗在西/曲陽縣北劉牢之)
(斬秦将梁成處北歴秦/墟下注淮謂之洛口)前軍克梁城(即謂昌義之/克梁城也)諸将
欲乗勝深入宏性懦怯部分乖方(分扶/問翻)魏詔邢巒引兵
度淮與中山王英合攻梁城宏聞之懼召諸将議旋師
吕僧珍曰知難而退不亦善乎宏曰我亦以為然栁惔
曰自我大衆所臨何城不服何謂難乎裴邃曰是行也
固敵是求何難之避馬仙琕曰王安得亡國之言天子
掃境内以屬王(惔徒甘翻琕部/田翻屬之欲翻)有前死一尺無却生一
寸昌義之怒須髮盡磔(磔陟格翻/張開也)曰吕僧珍可斬也豈
有百萬之師出未逢敵望風遽退何面目得見聖主乎
朱僧勇胡辛生拔劍而退(退據南史宏/𫝊當作起)曰欲退自退下
官當前向取死議者罷出僧珍謝諸将曰殿下昨來風
動(謂宏心風/𤼵動也)意不在軍深恐大致沮喪故欲全師而返
耳(沮在吕翻/喪息浪翻)宏不敢遽違羣議停軍不前魏人知其不
武遺以巾幗(遺于季翻/幗古獲翻)且歌之曰不畏蕭娘與吕姥(言/其)
(怯懦如婦人女/子也姥莫補翻)但畏合肥有韋虎虎謂韋叡也僧珍歎
曰使始興吳平為帥而佐之豈有為敵人所侮如是乎
(始興王憺吳平/侯昺帥所類翻)欲遣裴邃分軍取夀陽大衆停洛口宏
固執不聴令軍中曰人馬有前行者斬於是将士人懐
憤怒魏奚康生馳遣楊大眼謂中山王英曰梁人自克
梁城已後久不進軍其勢可見必畏我也王若進據洛
水彼自犇敗英曰蕭臨川雖騃其下有良将韋裴之屬
未可輕也(騃古駭翻/将即亮翻)宜且觀形勢勿與交鋒張惠紹號
令嚴明所至獨克軍于下邳(前已言張惠紹棄宿預遁/還矣宿預在下邳東南百)
(餘里此言軍于下邳是未棄宿預之前事李延夀/以此事載之臨川王宏𫝊通鑑因亦連而書之)下邳
人多欲降者惠紹諭之曰我若得城諸卿皆是國人(國/人)
(猶言王民也降/户江翻下同)若不能克徒使諸卿失鄉里非朝廷弔
民之意也今且安堵復業勿妄自辛苦降人咸悦己丑
夜洛口暴風雨軍中驚臨川王宏與數騎逃去将士求
宏不得皆散歸(有考異曰梁書宏𫝊云㑹征役久/  詔班師殊為不實今從南史)棄甲
投戈填滿水陸捐棄病者及羸老死者近五萬人(羸倫/為翻)
(近其/靳翻)宏乗小船濟江夜至白石壘叩城門求入臨汝侯
淵猷登城謂曰百萬之師一朝鳥散國之存亡未可知
也恐姦人乗間為變(間古/莧翻)城不可夜開宏無以對乃縋
食饋之(縋馳/偽翻)淵猷淵藻之弟時昌義之軍梁城聞洛口
敗與張惠紹皆引兵退(此即張惠紹棄宿預一事也通/鑑因南史臨川王宏𫝊所載者)
(書之遂/致複出)魏主詔中山王英乗勝平蕩東南逐北至馬頭
攻拔之城中糧儲魏悉遷之歸北議者咸曰魏運米北
歸當不復南向(復扶/又翻)上曰不然此必欲進兵為詐計耳
乃命修鍾離城勑昌義之為戰守之備(馬頭城在鍾離/之西馬頭既陷)
(魏必東攻鍾離/故預為之備)冬十月英進圍鍾離魏主詔邢巒引兵
會之巒上表以為南軍雖野戰非敵而城守有餘今盡
鋭攻鍾離得之則所利無幾不得則虧損甚大且介在
淮外借使束手歸順猶恐無糧難守况殺士卒以攻之
乎又征南士卒從戎二時(從戎二時謂兵連/不解自夏迄秋也)疲弊死傷
不問可知雖有乗勝之資懼無可用之力若臣愚見謂
宜修復舊戍撫循諸州以俟後舉江東之釁不患其無
詔曰濟淮掎角事如前敕(釁許覲翻/掎居蟻翻)何容猶爾盤桓(盤/桓)
(不進/貌)方有此請可速進軍巒又表以為今中山進軍鍾
離實所未解(解户買/翻曉也)若為得失之計(謂為一切之計或/得或失未可必也)
不顧萬全直襲廣陵出其不備或未可知若止欲以八
十日糧取鍾離城者臣未之前聞也(英期以八十日糧/取鍾離故巒云然)
彼堅城自守不與人戰城塹水深非可填塞(塞悉/則翻)空坐
至春士卒自弊若遣臣赴彼從何致糧夏來之兵不齎
冬服脱遇氷雪何方取濟臣寧荷怯懦不進之責不受
敗損空行之罪(荷下/可翻)鍾離天險朝貴所具(謂朝之貴臣/所具知也朝)
(直遥/翻)若有内應則所不知如其無也必無克狀(言必無/可克之)
(狀/)若信臣言願賜臣停若謂臣憚行求還臣所領兵乞
盡付中山任其處分(處昌吕翻/分扶問翻)臣止以單騎随之東西
臣屢更為将(騎奇寄翻更工/衡翻将即亮翻)頗知可否臣既謂難何容
强遣(强其/兩翻)乃召巒還更命鎮東将軍蕭寶寅與英同圍
鍾離侍中盧昶素惡巒(更工衡翻/惡烏路翻)與侍中領右衛将軍
元暉共譖之使御史中尉崔亮彈巒在漢中掠人為奴
婢(巒傳云巒初至漢中接豪右以禮撫衆以惠嵗餘之/後頗因其去就誅滅百姓籍為奴婢者二百餘人彈)
(徒丹/翻)巒以漢中所得美女賂暉暉言於魏主曰巒新有
大功不當以赦前小事案之(謂是年正月/生皇子赦也)魏主以為然
遂不問暉與盧昶皆有寵於魏主而貪縱時人謂之餓
虎将軍饑鷹侍中暉尋遷吏部尚書用官皆有定價大
郡二千匹次郡下郡遞減其半餘官各有等差選者謂
之市曹(以選曹貨賂為市因/謂之市曹選須絹翻)　丁酉梁兵圍義陽者夜
遁(聞洛口師/潰故亦遁)魏郢州刺史婁悦追擊破之　柔然庫者
可汗卒子伏圖立號佗汗可汗(佗汗魏言緒也可從刋/入聲汗音寒佗徒河翻)
改元始平戊申佗汗遣使者紇奚勿六跋如魏請和魏
主不報其使謂勿六跋曰蠕蠕逺祖社崘乃魏之叛臣
(事見一百八卷晉孝武太元十九/年使疏吏翻蠕人兖翻崘盧昆翻)往者包容蹔聴通使
(事見一百三十六卷齊武/帝永明五年蹔與暫同)今蠕蠕衰微不及疇昔大魏
之徳方隆周漢正以江南未平少寛北略(少詩/沼翻)通和之
事未容相許若修藩禮欵誠昭著者當不爾孤也(孤負/也)
　魏京兆王愉廣平王懐國臣多驕縱公行屬請(屬之/欲翻)
魏主詔中尉崔亮窮治之(治直/之翻)坐死者三十餘人其不
死者悉除名為民惟廣平右常侍楊昱文學崔楷以忠
諫獲免昱椿之子也(自晉以來王國置師友文學各一/人左古常侍各一人楊椿見一百)
(三十七卷齊武/帝永明八年)　十一月乙丑大赦詔右衛将軍曹景
宗都督諸軍二十萬救鍾離上勑景宗頓道人洲(道人/洲在)
(邵陽洲/之東)俟衆軍齊集俱進景宗固啟求先據邵陽洲尾
上不許景宗欲専其功違詔而進值暴風猝起頗有溺
者(溺奴/狄翻)復還守先頓(謂還守道人洲/也復扶又翻)上聞之曰景宗不
進蓋天意也若孤軍獨往城不時立必致狼狽今破賊
必矣　初漢歸義侯勢之末羣獠始出北自漢中南至
邛笮布滿山谷(事見九十七卷晉孝宗永和二/年獠魯皓翻邛渠容翻笮音昨)勢既亡
蜀民多東徙山谷空地皆為獠所據其近郡縣與華民
雜居者頗輸租賦逺在深山者郡縣不能制梁益二州
嵗伐獠以自潤公私利之及邢巒為梁州獠近者皆安
堵樂業(樂音/洛)逺者不敢為冦巒既罷去魏以羊祉為梁
州刺史傅豎眼為益州刺史(去年魏得晉夀置/益州豎而庾翻)祉性酷
虐不得物情獠王趙清荆引梁兵入州境為冦祉遣兵
擊破之豎眼施恩布信大得獠和　十二月癸夘都亭
靖侯謝朏卒(朏敷/尾翻)　魏人議樂久不决(三年魏命議/樂事見上卷)
六年春正月公孫崇請委衛軍将軍尚書右僕射髙肇
監其事(監工/衡翻)魏主知肇不學詔太常卿劉芳佐之　魏
中山王英與平東将軍楊大眼等衆數十萬攻鍾離鍾
離城北阻淮水魏人於邵陽洲兩岸為橋樹柵數百步
跨淮通道英據南岸攻城大眼據北岸立城以通糧運
城中衆纔三千人昌義之督帥将士随方抗禦魏人以
車載土填塹使其衆負土随之嚴騎蹙其後人有未及
回者因以土迮之(帥讀曰率将即亮翻塹七艷/翻騎奇寄翻迮側百翻迫也)俄而塹
滿衝車所撞(撞𫝊/江翻)城土輒頽義之用泥補之衝車雖入
而不能壊魏人晝夜苦攻分畨相代墜而復升(復扶又/翻下同)
莫有退者一日戰數十合前後殺傷萬計魏人死者與
城平二月魏主召英使還英表稱臣志殄逋冦而月初
已來(已以/字通)霖雨不止若三月晴霽城必克願少賜寛假
(少詩/沼翻)魏主復詔曰彼土蒸濕無宜久淹勢雖必取乃将
軍之深計兵久力殆亦朝廷之所憂也英猶表稱必克
魏主遣步兵校尉范紹詣英議攻取形勢紹見鍾離城
堅勸英引還英不從(元英違衆議志在必克鍾離恃義/陽之勝而驕也兵法曰常勝之家)
(難與慮敵又曰兵驕者/敗其謂是歟校户教翻)上命豫州刺史韋叡将兵救鍾
離(将即亮/翻下同)受曹景宗節度叡自合肥取直道由隂陵大
澤行(水經注濠水出隂陵縣之陽亭東北流逕鍾離城/下而注于淮隂陵蓋有在鍾離西南合肥東北也)
值澗谷輒飛橋以濟師人畏魏兵盛多勸叡緩行叡曰
鍾離今鑿穴而處(處昌/吕翻)負户而汲車馳卒奔猶恐其後
而况緩乎魏人已墮吾腹中卿曹勿憂也旬日至邵陽
上豫勑曹景宗曰韋叡卿之鄉望(曹景宗新野人韋叡/以京兆著姓居襄陽)
(既同州鄉而/韋為望族)宜善敬之景宗見叡禮甚謹上聞之曰二
将和師必濟矣景宗與叡進頓邵陽洲叡於景宗營前
二十里夜掘長塹樹鹿角截洲為城去魏城百餘步南
梁太守馮道根能走馬步地計馬足以賦功比曉而營
立(賦市也給與也功力也計一夫之力所任作謂之功/杜佑通典曰凡築城下濶與髙倍上濶與下倍城髙)
(五丈下闊二丈五尺上闊一丈二尺五寸髙下闊狹以/此為準料功上闊下加濶得三丈七尺五寸半之得一)
(丈八尺七寸五分以髙五丈乗之一尺之城積數得九/十三丈七尺五寸每一功日築土二尺計功約四十七)
(人一步五尺之城計役二百三十五人一百步計役二/萬三千五百人率一里則十里可知其出土負簣並計)
(之大功之内城濠面濶二丈深一丈㡳闊一丈以面濶/加底積數大半之得數一丈五尺以深一丈乗之鑿濠)
(一尺得數一十五丈每一人計功日出三丈計功五人/一步五尺計功二十五人十步計功二百五十人一里)
(計功七萬五百人以此為數/則百里可知比必利翻及也)魏中山王英大驚以杖擊
地曰是何神也景宗等器甲精新軍容甚盛魏人望之
奪氣景宗慮城中危懼募軍士言文達等(言姓孔門言/偃吳人今吳)
(人猶有/言姓)潛行水底齎勑入城城中始知有外援勇氣百
倍楊大眼勇冠軍中将萬餘騎來戰所向皆靡叡結車
為陳(冠古玩翻将即亮翻/騎奇寄翻陳讀曰陣)大眼聚騎圍之叡以彊弩二
千一時俱𤼵洞甲穿中(中如/字)殺傷甚衆矢貫大眼右臂
大眼退走明旦英自帥衆來戰(帥讀/曰率)叡乗素木輿執白
角如意以麾軍(如意/􁀙翻)一日數合英乃退魏師復夜來攻
城(復扶/又翻)飛矢雨集叡子黯請下城以避箭叡不許軍中
驚叡於城上厲聲呵之乃定(此確鬭也兩軍營壘相逼/旦暮接戰勇而無剛者不)
(能支久韋叡於此是難能也比年襄陽之守使諸将連/營而前如韋叡之畧城猶可全不至誤國矣嗚呼痛哉)
牧人過淮北伐芻藁者皆為楊大眼所畧曹景宗募勇
敢士千餘人於大眼城南數里築壘大眼來攻景宗擊
却之壘成使别将趙草守之有抄掠者皆為草所獲是
後始得縱芻牧上命景宗等豫裝髙艦使與魏橋等為
火攻之計(将即亮翻抄楚/交翻艦户黯翻)令景宗與叡各攻一橋叡攻
其南景宗攻其北(魏於邵陽洲兩岸立橋南橋以接/元英之兵北橋以接楊大眼之兵)三
月淮水暴漲六七尺(等考異曰梁帝紀四月癸未景宗/  破魏軍魏帝紀四月戊戌鍾離)
(大水英敗績按曹景宗傳云三月春水生淮水暴/漲梁魏二史蓋據奏到月日書之耳今從景宗𫝊)叡使
馮道根與廬江太守裴邃秦郡太守李文釗等(沈約曰/晉武帝)
(分扶風為秦國中原亂其民南流寄居堂邑堂邑本為/縣前漢屬臨淮後漢屬廣陵晉又屬臨淮惠帝永興元)
(年以臨淮淮陵立堂邑郡安帝改堂邑為秦/郡五代志揚州六合縣舊曰尉氏置秦郡)乗鬬艦競
發擊魏洲上軍盡殪(殪於/計翻)别以小船載草灌之以膏從
而焚其橋風怒火盛煙塵晦冥敢死之士拔柵斫橋水
又漂疾倏忽之間橋柵俱盡道根等皆身自搏戰軍人
奮勇呼聲動天地(呼火/故翻)無不一當百魏軍大潰英見橋
絶脱身棄城走大眼亦燒營去諸壘相次土崩悉棄其
器甲争投水死者十餘萬斬首亦如之叡遣報昌義之
義之悲喜不暇答語但叫曰更生更生諸軍逐北至濊
水上(魏收志睢州穀陽郡連城縣有濊水按水經注服/䖍云穀水在沛國相縣界藎睢水逕穀熟而兩分)
(穀水之名蓋因地變然則穀水即泗水也魏收又云睢/州即梁之潼州治取慮城又按水經注睢水自穀熟東)
(流逕取慮城北又東逕睢陵城北又東與潼水會參而/攻之則濊水當在沛臨淮二郡界丁度集韻曰濊呼外)
(翻一作渙音同水名在亳州是/則濊水即渙水音同而字異耳)英單騎入梁城縁淮百
餘里尸相枕藉生擒五萬人(枕之任翻藉慈夜翻釋考/異曰韋叡𫝊云其餘  甲)
(稽顙乞為囚奴者猶數十萬按魏軍共止數/十萬如叡𫝊所言似為太過今從景宗𫝊)收其資糧
器械山積牛馬驢騾不可勝計(騾盧戈翻/勝音升)義之徳景宗
及叡請二人共會設錢二十萬官賭之(樗蒱賭博私相/與為戲耳不設)
(於公庭今官賭之於徐州府廨公/賭之也博以取財曰賭音丁古翻)景宗擲得雉叡徐擲
得盧遽取一子反之曰異事遂作塞(反讀曰翻又如字/樗蒱得盧者勝反)
(一子而作塞塞者擲采未成次擲者塞之以/决勝負塞與簺同先代翻異事猶言怪事也)景宗與羣
帥争先告捷(帥所/類翻)叡獨居後世尤以此賢之(史言韋叡/有功不伐)
詔增景宗叡爵邑義之等受賞各有差　夏四月己酉
以江州刺史王茂為尚書右僕射安成王秀為江州刺
史秀将發主者求堅船以為齋舫(以船載齋庫物因曰/齋舫舫甫妄翻並兩)
(船曰/舫)秀曰吾豈愛財而不愛士乎乃以堅者給參佐下
者載齋物既而遭風齋舫遂破(時諸王並下士建安王/偉與秀尤好人物時人)
(方之/四豪)　丁巳以臨川王宏為驃騎将軍開府儀同三司
(驃匹妙翻/騎奇寄翻)建安王偉為揚州刺史右光禄大夫沈約為
尚書左僕射左僕射王瑩為中軍将軍　六月丙午馮
翊等七郡叛降魏(馮翊等郡江左僑立/於雍州界降户江翻)　秋七月丁亥
以尚書右僕射王茂為中軍将軍　八月戊子大赦
魏有司奏中山王英經算失圖齊王蕭寶寅等守橋不
固皆處以極法(處昌/吕翻)己亥詔英寶寅免死除名為民楊
大眼徙營州為兵(魏世祖真君五年置營州治和龍/城領昌黎建徳遼東樂浪冀陽郡)以
中䕶軍李崇為征南将軍揚州刺史崇多事産業征南
長史狄道辛琛屢諫不從(琛丑/林翻)遂相糾舉詔並不問崇
因置酒謂琛曰長史後必為刺史但不知得上佐何如
人耳琛曰若萬一叨忝得一方正長史朝夕聞過是所
願也崇有慙色　九月己亥魏以司空髙陽王雍為太
尉尚書令廣陽王嘉為司空　甲子魏開斜谷舊道(漢/髙)
(祖之為漢王也從杜南入斜中張良送至褒中褒斜一/谷也南谷曰褒北谷曰斜意此即斜谷舊道諸葛亮揚)
(聲内斜谷取郿非杜南舊道也以事勢言之承平舊時/自長安入蜀其取道就平易南北分争塞故道而開新)
(路以依險今魏欲就平易以通梁/益故復開舊道斜余遮翻谷音浴)　冬十月壬寅以五
兵尚書徐勉為吏部尚書勉精力過人雖文案填積坐
客充滿應對如流手不停筆又該綜百氏皆為避諱(為/于)
(偽/翻)嘗與門人夜集客虞暠求詹事五官(太子詹事亦有/五官掾嵩古老)
(翻/)勉正色曰今夕止可談風月不可及公事時人咸服
其無私　閏月乙丑以臨川王宏為司徒行太子太傅
尚書左僕射沈約為尚書令行太子少傅吏部尚書袁
昂為右僕射　丁夘魏皇后于氏殂是時髙貴嬪有寵
而妬髙肇勢傾中外后暴疾而殂人皆歸咎髙氏宫禁
事祕莫能詳也(為魏太子/昌卒張本)　甲申以光禄大夫夏侯詳
為尚書左僕射　乙酉魏𦵏順皇后于永泰陵　十二
月丙辰豐城景公夏侯詳卒(沈約曰吳立富城縣晉武/太康元年更名豐城屬豫)
(章/郡)　乙丑魏淮陽鎮都軍主常邕和以城來降(降户江/翻  考)
(異曰魏帝紀十月庚午淮陽太/守安樂以城南叛今從梁帝紀)
　
　
　
　
　
　資治通鑑卷一百四十六
