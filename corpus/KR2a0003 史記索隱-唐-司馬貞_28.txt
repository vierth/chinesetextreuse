史記索隱卷二十八
　　　　　　　　　　　　唐　司馬貞　撰
日者列傳第六十七(按名卜筮曰日者以墨所以卜/筮占候時日通名日者故也)
太卜之起(按周禮有太卜之官此云由漢興者謂漢/自文帝卜大横之後其卜官更興盛焉)司
馬季主(按云楚人而太史公不序其系盖楚相/司馬子期之後羊姓也季主見列仙傳)卜數中
(按卜數猶術數也音所具反劉氏云數/筮也亦通筮必易用大衍之數者也)獵纓正衿(獵猶/攬也)
(謂攬其冠纓而正其/衣衿謂變而自飾也)兔坐(免謂俯/俛為敬)行之汙(烏故/反)誇嚴(謂/卜)
(者自矜誇而莊嚴/説禍以誑人也)卑疵(下音/疵)􁊴趨(上音纎纎趨/猶足恭也)不能適
(音釋適/猶調也)利上奉(下扶/用反)旋式正棊(按式即栻也旋轉也栻/之行上圓象天下方法)
(地用之則轉天綱加地之辰故云旋栻/棊者筮之狀正棊葢謂卜以作卦也)後乃有之(謂若/卜之)
(不祥則式不収也卜/吉而後有故云有之)勾踐放(下方/往反)芒乎(上音芒/莫郎反)悵然噤
(上音暢下音禁/劉氏音其錦反)糈(下音所糈者卜求神之米也言卜之/不中乃可見奪其糈米若為人主計)
(不審則身無/所之處者也)務華絶根(言宋忠賈誼皆務華而/喪其身是絶其根本也)
龜策列傳第六十八(龜䇿傳有録無書褚先生所補/其叙事煩蕪可陋略無可取)
摓策定數(按徐廣上音逢摓謂兩手/執蓍分而扐之故云摓策)注訽天(音火/候反)悖背
(上音倍/下音佩)𢷬蓍(上音逐留反按即稠也擣/蓍即藂耆擣是古稠字也)傳曰(按此傳即/太卜所得)
(古占龜/之説也)蚗蠪伏之(按蚗當為蛟蠪音/龍注音決誤也)臑骨(上音乃髙反/一音乃導反)
(臑臂/也)石朱方(按萬畢術中有石朱方方/中説嘉林中故云傳曰)白虵蟠杅林(按/林)
(名白虵蟠杅林龜藏其中杅音/烏謂白虵嘗蟠杅此林中也)譺然(音嶷言求龜者齋/戒以待常嶷然也)
他髮(上音徒我反/按謂被髪也)豫且(下音子余反泉/陽人網元龜者)今昔汝漁(今昔/猶昨)
(夜也以今日言之/謂昨夜為今昔)衛平(宋元君/之臣也)不如誕謾(一音竝如字/又誕田爛反)
(謾音/漫也)注一作訑(音吐/禾反)拌􁄏(拌音判/判割也)象箸而羮(箸音持慮/反則箸是)
(筋為與羮連則或非箸樽也記/曰羮之有菜者用挾挟音筯也)其胻(劭音衡/即脚脛)隂兢(隂姓/兢名)
殺周太子歴(按殺周太子歴文在囚文王昌之上則近/是季歴不被紂誅則其言近妄無容周更)
(别有太子/名歴也)涫湯(上音館/涫沸也)徵絲灼之(按灼謂燔也燒絲/以當薪務費人也)元
王向日而謝(葢欲神之以謝天也天之質闇/日者天之光眀著見者莫過也)被鄭之桐
(徐氏云牛/革桐為鼔)三瓦而陳(劉氏云陳猶居也/注作棟音都貢反)首仰(音魚/兩反)足肣
開(音琴肣謂/兆足斂也)首俛(音免兆/首伏也)斂之徼(音叫謂徼/繞不眀也)祓龜(上音/廢又)
(音佛拂洗之以水/雞卯摩之而呪)為祖(祖法也言/以為常法)灼以荆若剛木土(按/古)
(之灼龜取生荆枝及生埾木燒之斬斷以/灼龜按土字合依劉氏説上當連下句)粱卵焍黄(粱/米)
(也卵雞子也焍灼龜木也音次第之第言燒荆枝更逓/而灼故有焍名一音梯言灼之以漸如有階梯也黄者)
(以黄絹裹梁卵以祓龜也必以黄/者中之色主土而信故用雞也)先以造灼鑽(造音竈/造謂燒)
(荆之處/荆若木)王靈夫子(尊神龜而/為之作號)諸靈數□(數所具反□音/近策或□是策)
(之别名此卜筮之書其/字亦無可覈皆放此)大論(按褚先生所取太卜雜占/卦體及命召之辭義蕪辭)
(重沓殆無足採凡此/六十七條别者也)
貸殖列傳第六十九(論語云賜不受命而貨殖焉廣雅/云殖立也孔安國尚書云殖生也)
(生資貨/財利)
輓近世塗人耳目(上音晚古/字通用)眇論(上音妙/下如字)榖纑(上音谷/又音雊)
(穀木名皮可為紙纑山/中紵可以為布音盧)注紵屬(音佇今山間/野紵亦作苧)柟梓(南子/二音)
金錫連(下音/蓮)棊置(言如置棊子/徃徃有之)大較(音角大較/猶大略也)賤之徵
貴(徵者求也謂此處/物賤求彼貴賣之)道之符(符謂合/於道也)山澤不辟(下音闢/辟開也)
(通/也)莫之奪予(音與言貧富/自由無予奪)齊冠帯衣履天下(言齊既富/饒能冠帶)
(天下豐厚被於他邦故海岱之/間斂袵而朝齊言趨利者也)計然(韋昭云范蠡師也/蔡謨云蠡所著書)
(名計然葢非也徐廣亦以為范蠡之師名妍所謂妍桑/心計也范子曰計然者葵丘濮上人姓辛氏字文其先)
(晋之公子南游越范蠡事之呉越春秋謂之計倪漢書/古今人表計然列在第四則倪之與妍是一人聲相近)
(而相/亂耳)時用知物(按言知時/所用之物)嵗在金穰(五行不説土/者土穰也)旱則
資舟(國語大夫種曰賈人旱/資舟水資車以待也)夫糶二十病農(言米賤則/農夫病也)
(若米斗直九十則商賈病故/云病末謂逐末即商賈也)積著(音張/吕反)毋息弊(乆停息/貨物則)
(無/利)貴出如糞土賤取如珠玉(夫物極貴必賤極賤必貴/貴出如糞土者既極貴後)
(恐其必賤故乗時出之如糞土賤取如珠玉者既極賤/後恐其必貴故乗時取之如珠玉此所以為貨殖也元)
(注恐/錯)乃乗扁舟(音篇又音符殄反用䖍云特/舟也國語云范蠡乗輕舟)適齊為鴟
夷子皮(大顔曰若盛酒者鴟夷也用之則多所容納不/用則可卷而懷之不忤於物也按韓子云鴟夷)
(子皮事田成子成子去齊之/燕子皮乃從之也葢范蠡也)之陶(服䖍云今/定陶也)與時逐(韋/昭)
(云随時/逐利也)不責於人(按謂擇人而與人不負/之故云不責於人也)廢著(著音貯/漢書亦)
(作貯貯猶居也/説文云貯積)不厭糟糠(饜飽/也)李克(按漢書食貨志李/悝為魏文侯作盡)
(地力之教國以富强今此及漢書言/克皆誤也劉向别錄則云李悝也)與之食(謂/穀)盬鹽起
(鹽音古按周禮鹽人云供苦鹽杜子春以為苦讀如盬/鹽謂出鹽直用不煉也伊説云盬鹽河東大鹽散鹽東)
(海煮水/為鹽也)烏氏倮(漢書作臝按烏氏縣名/氏音支名倮音踝也)畜牧及衆(謂畜/牧及)
(至衆多/之時)斥賣求奇繒物(謂斥物賣之/以求奇物也)間獻遺戎王(按間/獻猶)
(私獻/也)谷量(上音/欲)什倍其當予之畜(謂戎王償之牛羊十/倍也當字漢書作償)
(也/)寡婦清(漢書巴寡婦清巴寡/婦之邑清其名也)家亦不訾(按謂其多/不可訾量)地
重(言重耕/稼也)重為邪(上言逐隴反重者難/也畏言不敢為姦邪)雍隙(徐氏云隙/間孔也隙)
(者隴雍之間閒隙/之地故云雍隙也)而多賈(音/古)櫟邑(上音藥/即櫟陽)綰轂其口(言/褒)
(斜道狹綰其道口有若/車轂之凑故云綰轂也)易所鮮(上音亦下音尠言/以所多易其所少)楊平
陽陳(楊邑名平陽二邑在趙之西陳葢衍字以下有陽/平陽陳椽此因衍也言二邑之人皆西賈於秦翟)
(北賈於種代種/代在邑之北也)懻忮(上音冀/下音寘)奇羡(上音羈下音羊戰反/奇羡謂奇有餘衍也)
羯羠不均(上音巳紇反下音慈紀反徐廣云羠音兕/皆健羊也其方人性若羊健悍而不均)陳
椽其間(椽音逐緣反陳椽/猶經營馳逐也)温軹(二縣名/屬河内)懁急(上音/絹)注一
作儇(音/翾)推剽(推即追反推殺/人而剽掠之)跕屣(上音帖下/所綺反)踔遠(劉氏/上音)
(卓一音勑教反/亦遠騰皃也)人雕悍(言如雕性性/之捷悍也)北隣烏桓(隣音臨/者亦却)
(背之義他/竝類此也)東綰穢貊(按綰者綰統其要津則/上云臨者謂却背之)齪(齪音側/角反又)
(音側/斷反)鄖關(音/雲)果隋(下音徒火反注/蓏音郎果反)呰窳(上音紫下音庾/茍且懶墮之謂)
(應劭云呰弱也/晉灼曰窳病也)命曰素封(謂無爵邑之入禄秩之/耒則曰素封素空也)千戸
之邑(戸率二百故/千戸二十萬)農工商賈亦嵗萬(息二千故百萬/之家亦二十萬)牧
馬二百蹄(按馬有四足二百蹄有五十匹也/漢書則云馬蹄噭千所記各異)牛足角千
(按馬貴而牛賤以此為率則/牛有百六十六頭有奇也)千足羊澤中千足彘(韋昭/云二)
(百五/十頭)水居千石魚陂(音波漢書/作皮音披)千章之材(漢書作千章/之萩音秋服)
(䖍云章方也如淳云言任方章者千牧謂/章大材也樂産云萩梓木也可以為轅)千畝之巵茜
(巵音支鮮支也茜言倩一/名紅藍花染繒赤黄也)進醵(音渠/略反)醯醢千缻(聞江/反)醬
千檐(下都甘反漢書作儋孟康曰儋石甖/石甖受一石故云儋石一音都濫反)船長千丈(按/積)
(數長/千丈)木千章(按將作大匠掌/材曰章曹掾)注洪洞(洪胡孔反洞音/動又竝如字也)髤
者千(上音休謂漆也/千謂千枚也)馬蹄躈千(徐廣音苦弔反馬八髎/也音料埤倉云尻骨謂)
(八髎一曰夜蹄小顔云躈口也蹄與口共千則為二百/匹若顧𦙍則云上文馬二百蹄比二千乗之家不容亦)
(二百則躈謂九竅通四蹄為十三而成一馬所謂生之/徙十有三是也凡七十六匹馬按亦多於千戸侯比則)
(不知/其所)答布(注音吐合反大顔音吐盍反按以為麄厚之/布與皮革同以石而秤非白疊布也吳錄云)
(有九徳郡布名曰白/疊廣志云疊毛織也)漆千斗(漢書作漆大斗按太斗大/量也言滿量千斗即今之)
(千桶/也)鹽跂千葢(下音貽炎反説文云瓵瓦器受斗六合/以解此葢非也按尚書大傳云文皮千)
(合則數兩謂之合也三倉云稱盛鹽/䜴器音他果反則葢或橢之異名耳)鮐鮆(説文云鮐海/魚音胎鮆魚)
(飲而不食食刀魚也爾雅云謂/鮤魚也鮆音才爾反又音薺)鯫千石鮑千鈞(上音輒/一音昨)
(茍反鯫小魚也鮑音抱/步飽反今之鯫魚也)注鯫音輒膊魚也(膊音鋪博反/按破鮑不相)
(離謂之膊兒漬云鮑聲類及韵集雖為此解/而鯫生之字見與此同按鯫者小雜魚也)棗栗千石
者三之(按三之者三千右也必三之者取類上/文故也以棗栗賤故三之為三千石也)狐鼦(下/音)
(雕/也)羔羊千石(謂秤皮/重千石)果菜千種(千種者言/其多也)子貸金錢千
貫(按子謂利息也/貸音土代反)節駔會(按節者節貴賤也駔舊音祖/朗反今音驡駔者度牛馬市)
(云駔儈者合市也音古外反淮南子云段/干木晉國之大駔注云干木度市之魁也)千畦(韋昭云/埒中畦)
(猶隴也謂五十畝也劉熈注孟子云今俗以二十/五畝為小畦五十畝為大畦王逸云畦猶區也)竹千
萬个(釋名云竹曰箇木曰枚方言曰个枚也儀禮禮記/字為个又功臣表揚僅入竹三萬箇箇个古今字)
(也/)注卓一作淖(並音斲一音閙淖亦因泥淖亦是姓故/齊有淖齒漢有淖葢與卓氏同出或以)
(同音/淖也)汶山下(上音/崏也)運籌策(漢書云運/籌以賈滇)僮千人(漢書云及/相如列傳)
(竝云八/百人也)魋結之人(上音椎髻謂/通賈南越也)富埒卓氏(埓者隣畔/言隣相次)有
游閒公子之賜與名(謂通賜與於游/閒公子得其名)然其贏得過當愈
於纖嗇(謂孔氏以資給諸侯公子既已得賜與之名又/蒙其所得之贏過於本資故云過當乃勝於細)
(碎儉嗇之賈也纖細也/方言云纖小也愈勝也)曹邴氏(邴音/柄也)刁間(上音雕姓/也間如字)寧
爵無刁(按奴自相謂曰寧免去求官爵耶曰無刁無/刁相止之辭也言不去止為刁氏作奴也)師
史(師姓/史名)宣曲(韋昭云地名髙祖功臣有宣曲侯上林/賦云西馳宣曲常在京輔今闕其地)田
畜人爭取賤賈(晉灼云爭取/賤賈金玉也)任氏獨取貴善(謂買物必/取貴而善)
(者不爭/賤價也)塞之斥也(孟康云邊塞主斥候之卒也又按/斥開也相如傳云邊塞益斥是也)橋
姚(橋姓/姚名)馬千匹(言橋姚因斥塞而致此資風俗通云馬/稱匹者俗説云相馬及君子與人相匹)
(故云或説馬夜行目照前四丈故云一匹或説度馬縱/横適得一匹又韓詩外傳云孔子與顔回登山望見一)
(匹練前有藍視之果/馬馬光景一匹長也)齎貸子錢(上音子稽反貸假也音/吐得反與人物云齎周)
(禮注齎所/給與也)千金貸(吐代/反)其息什之(謂出一/得十倍)秦揚以葢一
州(漢書作甲一州服䖍/云富為州之中第一)桓發(漢書作/稽發)雍伯(雍於恭反漢/書作翁伯也)
洒削(上音先禮反削刀者名洒削謂摩刀以水洒之又/方言云劎削關東謂之削音肖削一依字讀也)
胃脯(晉灼云太官常以十月作沸湯潯羊胃以末椒/薑粉之訖暴使燥則謂之脯故易售而致富)
太史公自序傳
南正重以司天火正黎以司地(按張晏云南方陽也火/水配也水為隂故命南)
(方正重司天火正黎兼地職臣瓚以為重黎民是司天/地之官司地者宜曰北正古文作北字非也揚雄譙周)
(竝以為然按國語黎為火正以淳曜敦大光照四/海又幽通賦云黎淳曜於髙辛則火正為是也)故重
黎氏序天地(按重司天而黎司地是代序天地也據左/氏重是少昊之子黎乃顓頊之二氏二正)
(所出各别而史遷意欲合二氏為一故總云在周程伯/休甫其後非也然後按彪之序及干寳皆云司馬氏黎)
(之後是也今總稱伯休甫是重黎之後者凢言地即舉/天稱黎則兼重自是相對之文其實二官亦通職然休)
(甫則黎之後也亦是太史公欲以史/為己任言先代天官所以兼稱重耳)司馬氏代典周史
(按司馬夏官卿不掌國自是先代兼為據/史衛宏云司馬氏周史佚之後不知何)晉中軍隨㑹奔
秦(按左氏隨㑹自晉奔秦後乃奔魏/自魏還晉故漢書云㑹奔秦魏也)入少梁(古梁國也/秦滅之改)
(為少梁後/名夏陽)在趙者(按何法盛晉書及/司馬氏系夲名凱)以傳劎論(服䖍云/代善劍)
(也按解所以稱傳也蘇林云傳作/搏言手搏論而釋之所以知名也)錯孫靳(上音七合反/下音紀舋反)
(漢書靳/作蘄)賜死杜郵(下音尤李竒曰地名在咸陽西按/三秦記其地後改為李里者也)葬
於華池(晉灼云在鄠縣非也按司/馬遷碑在夏陽西北四里)蒯聵𤣥孫卬(按晉譙/國司馬)
(無忌作司馬氏系本云蒯瞶/生昭豫昭豫生憲憲生卬)爲武信君將(按漢書武臣/號武信君)
王卬於殷(漢書云項羽/封卬為殷王)無澤(漢書作毋擇/竝音亦也)卒皆葬髙門
(按蘇説非也按遷碑在/夏陽西北去華池三里)談為太史公(按茂陵書談以太/史公丞為太史令)
(則公者遷所著書尊其父云公也然稱太史公皆遷稱/述其父所作其實亦遷之詞而如淳引衛宏儀注稱位)
(在丞相上謬矣按百官表又無其官且脩史之官國家/别有著撰則今州縣所上圖書皆先上之而後人不曉)
(誤在丞/相上耳)有省不省耳(按六家同歸於正然所從之道殊/塗學或有傳習省察或有不省者)
(耳/)注一作大詳(按漢書作大詳言我觀隂陽之術/大詳而今此作祥於義為疎也)不可
偏循(偏音遍偏循/言難盡用也)名家使人儉而善失真(按名家流出/於禮官古者)
(名位不同禮亦異數孔子必也正名乎按名家/知禮亦異數是儉也受命不受辭或失其眞也)贍足萬
物(上音市艷反漢書/作澹古今字異也)絀聰眀(如淳云不尚賢/絶聖棄智也)曰堂髙三
尺(按自此以下韓/子之文故稱曰)采椽不刮(韋昭云采/椽櫟欀也)糲粱之食(服䖍/云糲)
(麄米也三倉/云粱好粟)親親尊尊之恩絶(按禮親親父為首/尊尊君為首也)故曰
聖人不朽至因者君之綱(此出鬼谷子遷引之以/成其章故稱故曰也)謂之
窽(窽音欵漢書作欵欵空也故申子云欵言無成是/也聲者名也以言實不稱名則謂之空空有聲也)誦
古文(按遷及事伏生是學誦古文尚書劉氏以/為左傳國語系本等書是亦名古文)窺九疑
(山海經云南方蒼梧之丘蒼梧之泉在營道南其山九/谿皆相似故曰九疑張晏云九疑舜葬故窺之尋上探)
(禹穴葢以先聖所葬處有古/冊文故窺探之亦搜採遠矣)禹穴(越絶書云禹上茅山/大會計更名曰會稽)
(張勃呉錄云本名苗山一名覆釡禹會諸/侯計功改曰會稽上有孔號曰禹穴也)困鄱薛(鄱本/音番)
(今音皮按田魯襃記云靈帝末有汝南陳子游為魯相/子游太尉陳蕃子也國人韓而改焉若如其説則蕃改)
(鄱鄱皮聲相近後漸訛耳然地理/志魯國蕃縣應劭曰邾國也音皮)注周南(張晏云自陜/已東皆周南)
(之地/也)遷為太史令(博物志太史令茂陵顯武里大夫司/馬遷年二十八三年六月乙卯除六)
(百/石)紬史記(如淳云抽徹舊書故事而次述之/徐廣音抽小顔紬謂綴集之也)石室金匱
之書(按石室金匱皆/國家藏書之處)建於眀堂諸神受紀(虞喜志林云/改厯於眀堂)
(班之於諸侯諸侯羣神之主故曰諸神/受紀孟康云勾芒祝融之屬皆受瑞紀)先人有言(先人/謂先)
(代賢/人也)周公卒五百嵗而有孔子(按孟子稱堯舜至湯五/百餘嵗湯至文王五百)
(餘嵗文王至孔子五百餘嵗按太史公略取於孟子而/揚雄孫盛深所不然所謂多見不知量也以為淳氣育)
(才豈有常數於五百之期何異瞬息是以上皇相次或/有萬齡為間而唐堯舜禹比肩竝列降及周室聖賢盈)
(朝孔子之沒千載莫嗣安在於千年五百乎/其述作者葢記注之志耳豈聖人之倫哉)何敢讓焉
(漢書作穰晉灼云此古讓字言己當述/先人之業何敢自嫌值五百嵗而讓也)上大夫壺遂(按/遂)
(為詹事秩二千石/故為上大夫也)是非二百四十二年(按是非謂褒貶/諸侯之得失也)
子曰我欲載之空言(按孔子之言見春秋緯太史公引/之以成説也空言謂褒貶是非也)
(空立此文而亂/臣賊子懼也)不如見之於行事之深切著眀也(按孔/子言)
(我徒欲立空言設褒貶則不如附見於當時所因之事/人臣有僭侈篡逆因就此筆削以褒貶深切著明而書)
(之以為將來/之誡者也)善善惡惡(公羊傳曰善善及其/子孫惡惡止其身也)春秋文成
數萬其指數千(按張晏曰春秋萬八千字此云文成數/萬字誤也裴駰以遷述仲舒所論公羊)
(經傳凡四萬四千故云數萬又非也小顔云史遷豈以/公羊傳為春秋乎又春秋經一萬八千亦足稱萬非字)
(之誤/也)皆失其本已(按弑君亡國及奔走者皆是失仁/義之道本耳已者語終之辭也)隱
約者(按謂其義隱/微而言約也)述陶唐至於麟止(服䖍云武帝至雍/獲白麟而鑄金作)
(麟足形故云麟止遷作史記止於此猶春秋終於獲麟/然也史記以黄帝為首而云述陶唐者按五帝本紀賛)
(云五帝尚矣然尚書載堯以來百家言黄帝其文不雅/馴故述黄帝為本紀之首而以尚書雅正故稱起於陶)
(唐/)作五帝本紀(應劭云有木則紀有家𫝊/則代有年則表有名則)虞舜不台(台音/怡悦)
(也或音/昭非也)悼豪之旅(按豪則崤之異/音旅師旅也)鑄鐻(下音巨/鐻鐘也)諸吕不
台(徐廣音胎非也按一音怡/此賛木韵則怡懌為是)大臣洞疑(按洞是洞逹為/義言所共疑也)
有司靡踵强弱之原云以世(按踵謂繼也以字當作已/世當作也竝誤耳云已也)
(皆語助/之辭也)以述來古(按來古即古來也言比樂書/以述自古已來樂之興衰也)非兵不
强(按此律書之賛而云非兵不强者則此律書即兵書/也古者師出以律則凡出軍皆聴律聲故云聞聲效)
(勝負望敵/知吉凶也)黄帝湯武以興(黄帝有版泉之師湯武有/鳴條收野之戰而克桀紂)間
不容翲忽(按忽者總文之微也翲者輕也言律厯窮隂/陽之妙其間不容絲忽也言翲恐衍字耳)
五家之文怫異(怫音悖一音扶物反怫亦悖也言金木/水火土五家之文各相悖異不同也)
維弊之行(上弊音幣帛/之幣錢也)玩巧(上五官反/下若孝反)申吕肖矣(按徐/廣注)
(肖言􁂠􁂠猶衰微其音訓不可知從出也/今按肖謂微弱而省少所謂申吕雖衰也)繆權于幽(按/繆)
(謂綢繆也音亡又反又謂太公綢繆為/權謀於幽昧不眀著謂太公之隂謀也)燕易之禪(謂王/噲禪)
(其相子之後/卒危亂也)殺鮮放度(按系家云管叔名鮮蔡/叔名度霍叔名處也)太任十
子(太任文王妃子十子伯邑考武/王管蔡霍魯衛毛聃曺是也)衛頃不寧(衛頃/公也)剔成
暴虐(上音/逷成)蚖鱓(元單/二音)能忍訽(火候反/訽辱也)剻成(上音裴其字/言從崩邑又)
(音/浮)葆守封禺(上音保言東甌被越攻破之後/保封禺之山今在武康縣也)齊楚秦趙
為日者各有俗(按日者傳云無以知諸國之俗今/褚先生惟記司馬季主之事也)龜筴
列傳(三王不同龜四夷各異卜其書旣亡無以紀其異/今禇少孫唯取太卜占龜之雜説詞甚煩蕪不能)
(裁剪妄皆穿鑿此/篇不才之甚也)蓋公(蓋姓也/古合反)司馬氏代主天官(按此/天官)
(非周禮冢宰天官乃謂知天文星厯之事為天官且遷/實黎之後而黎氏亦總稱重黎以重本司天故太史公)
(代掌天官盖天官統太史之職言史是歴代之職恐非/實事然衛宏以為司馬氏周史佚之後故太史談云予)
(之先人周之太史/葢或得其實也)㒺羅天下放失舊聞(按舊聞有遺失/放逸者罔羅而)
(考論/之也)年差不眀(按竝時則年厯差殊亦略/言難以眀辨故作表也)兵權山川鬼
神(按兵權即律書也其云兵今律書亦略言兵也山川/即河渠書也鬼神封禪書也故云山川鬼神而封禪)
(之/也)扶義俶儻不令己失時(己音紀言扶義倜儻之士能/立功名於當代不後於時者)
(也/)為太史公書(按桓譚云遷所著書成以示東方朔朔/皆署曰太史公則謂太史公是朔稱也)
(亦恐其説未盡盖遷自尊其父著述稱之/曰公或云遷外孫楊惲所稱事或當爾也)拾遺補藝(按/漢)
(書作補闕此云藝/謂補六義之闕也)厥協六經異傳(遷言以所撰取協於/六經異傳諸家之説)
(耳謙不敢比經蓺也異傳者如子夏易傳毛/公詩及韓嬰外傳伏生尚書大𫝊之流者也)藏之名山
副在京師(言正本藏之書府副本留京師也穆天子傳/云天子北征至於羣玉之山河平無險四徹)
(中繩先王所謂策府郭璞云古帝王/蔵策之府則此謂蔵之名山是也)以俟後聖君子(此/語)
(出公羊傳言夫子制春秋以/俟後聖君子亦有樂乎此也)凡百三十(按漢書十篇有/録無書張晏曰)
(遷沒之後亡景紀武紀禮書樂書兵書將相/表三王世家日者龜策傳𫝊靳等列傳也)注元成間
褚先生(按景紀取班書補之武紀專取封禪書禮書取/荀卿禮論樂取禮樂記兵書亡不補略述律而)
(言兵遂分律述以次之三王系家空取其策文以輯此/篇何率略且重非當也日者不能記諸國之同異而論)
(司馬季主龜策直太史所得占龜/兆雜説而無筆削之功何蕪鄙也)
夫太史公紀事上始軒轅下訖天漢雖博采古文及傳
記諸子其間殘闕葢多或旁摉異聞以成其説然其人
好竒而詞省故事覈而文微是以後之學者多所未究
其班氏之書成於後漢彪既後遷而述所以條流更眀
是兼采衆賢羣理畢備故其㫖富其詞文是以近代諸
儒共行鑚仰其訓詁葢亦多門蔡謨集解之時已有二
十四家之説所以於文無所滯於理無所遺而太史公
之書既上序軒黄中述戰國或得之於名山壞壁或取
之以舊俗風謡故其殘文斷句難究詳矣然古今為注
解者音義亦希始後漢延篤乃有音義一卷又别有章
隱五卷不記作者何人近代鮮有二家之本宋中散大
夫徐廣作音義一十卷唯記諸家本異同於義少有解
釋又中兵郎裴駰亦名家之子也作集解注本合為八
十卷見行於代仍云亦有音義前代久已散亡南齊輕
車錄事鄒誕生亦撰音義三卷音則尚奇義則罕説隋
秘書監栁顧言尤善此史劉伯莊云其先人曾從彼公
受業或音解隨而記錄凡三十卷隋季喪亂遂失此書
伯莊以貞觀之初奉勑於𢎞文館講授遂采鄒徐二説
兼記憶栁公音㫖遂作音義二十卷音乃周備義則更
略惜哉古史微文遂由數賢秘寳故其學殆絶前朝吏
部侍郎許子儒亦作注義不睹其書崇文館學士張嘉
㑹獨善此書而無注義貞少從張學晚更硏尋初以殘
闕處多兼鄙褚少孫誣繆因憤發而補史記遂兼注之
然其功殆半乃自惟曰千載古史良難間然因退撰音
義重作賛述葢欲以剖盤根之錯節遵北轅於司南也
凡為三十卷號曰史記索隱云
　
　
　
　
　
　
　
　
　史記索隱卷二十八
