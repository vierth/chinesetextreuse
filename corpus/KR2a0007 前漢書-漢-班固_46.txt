
　　唐正議大夫行祕書少監琅邪縣開國子顔師古注
　樊酈滕灌傅靳周傳第十一
樊噲沛人也以屠狗為事(師古曰時人食狗亦與/羊豕同故噲專屠以賣)後與
高祖俱隱於芒碭山澤間陳勝初起蕭何曹參使噲求
迎高祖立為沛公(師古曰高祖時亡/在外故求而迎之)噲以舍人從攻胡
陵方與(師古曰皆縣名/方音房與音豫)還守豐擊泗水監豐下破之(師/古)
(曰泗水郡名監謂御史監/郡者也破之於豐縣下)復東定沛破泗守薛西(師古/曰破)
(郡守於薛縣之西○宋/祁曰泗字下疑有水字)與司馬􁆎戰碭東(師古曰秦將/章邯之司馬)
(也􁆎讀/與夷同)郤敵斬首十五級賜爵國大夫(文穎曰即官大/夫也爵第六級)
常從沛公擊章邯軍濮陽攻城先登斬首二十三級賜
爵列大夫(文穎曰即公大/夫也爵第七級)從攻陽城先登下户牗(師古/曰陽)
(武縣/之鄉)破李由軍斬首十六級賜上聞爵(張晏曰得徑上/聞也如淳曰呂)
(氏春秋曰魏文侯東勝齊於長城天子/賞文侯以上聞晉灼曰名通於天子也)從攻圉都尉東
郡守尉於成武(師古曰圉即陳留圉縣○劉攽曰圉縣/名有尉無都尉又郡都尉至景帝方置)
(明此衍/都字)郤敵斬首十四級捕虜十六人(師古曰生/獲曰虜)賜爵
五大夫從攻秦軍出亳南(鄭氏曰亳成湯封邑/今河南偃師湯亭是)河間守
軍於杠里破之(師古曰/杠音江)擊破趙賁軍開封北(師古曰/賁音奔)以
郤敵先登斬候一人首六十八級捕虜二十六人(師古/曰既)
(斬候一人又更/斬它首六十八)賜爵卿從攻破揚熊於曲遇(師古曰曲/音丘羽反)
(遇音/顒)攻宛陵先登斬首八級捕虜四十四人賜爵封號
賢成君(張晏曰食禄比封君而無邑也臣瓚曰秦制列/侯乃有封爵師古曰瓚説非也楚漢之際權設)
(寵榮假其位號或得邑地或空受/爵此例多矣約以秦制於義不通)從攻長社轘轅絶河
津東攻秦軍尸鄉南攻秦軍於犨破南陽守齮於陽城
東攻宛城先登西至酈(師古曰南陽之/縣也音直益反)以郤敵斬首十
四級捕虜四十人賜重封(張晏曰益禄也如淳曰正爵/名也臣瓚曰增封也師古曰)
(諸家之説皆非也/重封者加二號耳)攻武闗至霸上斬都尉一人首十級
捕虜百四十六人降卒二千九百人項羽在戲下欲攻
沛公沛公從百餘騎因項伯面見項羽謝無有閉關事
項羽既饗軍士中酒(張晏曰酒酣也師古曰飲酒之中/也不醉不醒故謂之中中音竹仲)
(反/)亞父謀欲殺沛公令項莊㧞劔舞坐中欲擊沛公項
伯常屏蔽之時獨沛公與張良得入坐樊噲居營外聞
事急廼持盾入初入營營衞止噲(師古曰營衞謂/營壘之守衞者)噲直
撞入立帳下(師古曰謂以盾撞/擊人撞音丈江反)項羽目之問為誰張良
曰沛公參乘樊噲也項羽曰壯士賜之巵酒彘肩噲既
飲酒拔劔切肉食之項羽曰能復飲乎噲曰臣死且不
辭豈特巵酒乎且沛公先入定咸陽暴師覇上以待大
王(師古曰時項羽未為王故高紀云/以待將軍此言大王史追書耳)大王今日至聽小
人之言與沛公有隙臣恐天下解心疑大王也項羽黙
然沛公如厠麾噲去既出沛公留車騎(師古曰沛公所/乘之車及從者)
(之/騎)獨騎馬噲等四人步從從山下走歸覇上軍而使張
良謝項羽羽亦因遂已(師古曰/已止也)無誅沛公之心是日微
樊噲奔入營(○宋祁曰/奔疑作犇)譙讓項羽沛公幾殆(師古曰微/無也譙責)
(也殆危也譙音才/笑反幾音鉅依反)後數日項羽入屠咸陽立沛公為漢
王漢王賜噲爵為列侯號臨武侯遷為郎中從入漢中
還定三秦别擊西丞白水北(服䖍曰西丞縣名也晉灼/曰白水今廣平魏縣也地)
(理志無西丞似秦將名也師古曰二説並非也西謂隴/西郡西縣也白水水名經西縣東南流而過言擊西縣)
(之丞於白/水之北)擁輕車騎雍南破之從攻雍斄城先登(師古/曰斄)
(讀與邰同縣名即后稷所/封今武功故城是音胎)擊章平軍好畤攻城先登陷
陣斬縣令丞各一人首十一級虜二十人遷為郎中騎
將從擊秦車騎壤東(師古曰/地名也)郤敵遷為將軍攻趙賁下
郿槐里柳中咸陽(師古曰柳中即細/柳地也在長安西)灌廢邱最(李奇曰/以水灌)
(廢丘也張晏曰最功第一也晉灼曰京輔治華陰灌北/也師古曰高紀言引水灌廢丘李説是也或者云漢王)
(自彭城敗還始灌廢丘此時未也此説非矣彭城/還更灌廢丘始平定之無廢丘此時已當灌矣)至櫟
陽賜食邑杜之樊鄉(師古曰杜縣之/鄉也今曰樊川)從攻項籍屠煮棗
(晋灼曰地理志無也清河有煑棗城功臣表有煑棗侯/師古曰既云攻項籍屠煑棗則其地當在大河之南非)
(清河之城明矣但未詳其處耳○宋祁/曰後漢地理志濟陰郡宛胊有煑棗城)擊破王武程處
軍於外黄攻鄒魯瑕丘薛項羽敗漢王於彭城盡復取
魯梁地噲還至滎陽益食平陰二千户以將軍守廣武
一歲(師古曰即滎/陽之廣武)項羽引東從高祖擊項籍下陽夏(師/古)
(曰夏音/工雅反)虜楚周將軍卒四千人(師古曰/周殷)圍項籍陳大破
之(師古曰於/陳縣圍之)屠胡陵項籍死漢王即皇帝位以噲有功
益食邑八百户其秋燕王臧荼反噲從攻虜荼定燕地
楚王韓信反噲從至陳取信定楚更賜爵列侯與剖符
世世勿絶食舞陽號為舞陽侯除前所食以將軍從攻
反者韓王信於代自霍人以往至雲中與絳侯等共定
之益食千五百戸因擊陳豨與曼丘臣軍戰襄國破柏
人先登降之定清河常山凡二十七縣殘東垣(張晏曰/殘有所)
(毁也臣瓚曰殘為多所/殺傷也師古曰瓚説是)遷為左丞相破得綦毋卬尹潘
軍於無終廣昌(師古曰姓綦毋/名卬也綦音其)破豨别將胡人王黃軍
代南因擊韓信軍參合軍所將卒斬韓信擊豨胡騎橫
谷斬將軍趙既虜代丞相馮梁守孫奮大將王黃將軍
大將一人太僕解福等十人與諸將共定代鄉邑七十
三後燕王盧綰反噲以相國擊綰破其丞相抵薊南(師/古)
(曰抵至也一説抵者其/丞相之名也音丁禮反)定燕縣十八鄉邑五十一益食
千三百戸定食舞陽五千四百户從斬首百七十六級
虜二百八十七人别破軍七下城五定郡六縣五十二
得丞相一人將軍十三人二千石以下至三百石十二
人噲以呂后弟呂嬃為婦生子伉(師古曰伉音/抗又音剛)故其比
諸將最親先黥布反時高帝嘗病(師古曰黥布/未反之前)惡見人
卧禁中詔户者無得入羣臣羣臣絳灌等莫敢入十餘
日噲廼排闥直入(師古曰闥宫中小門也/一曰門屏也音土曷反)大臣隨之上
獨枕一宦者卧噲等見上流涕曰始陛下與臣等起豐
沛定天下何其壯也今天下已定又何憊也(師古曰憊/力極也音)
(蒲拜/反)且陛下病甚大臣震恐不見臣等計事顧獨與一
宦者絶乎(師古曰顧/猶反也)且陛下獨不見趙高之事乎(師古/曰謂)
(始皇崩趙高矯為詔/命殺扶蘇而立胡亥)高帝笑而起其後盧綰反高帝使
噲以相國擊燕是時高帝病甚人有惡噲黨於呂氏(師/古)
(曰惡謂毁譛/言其罪惡也)即上一日宫車晏駕則噲欲以兵盡誅戚
氏趙王如意之屬高帝大怒廼使陳平載絳侯代將而
即軍中斬噲(師古曰/即就也)陳平畏呂后執噲詣長安至則高
帝已崩呂后釋噲(師古曰釋解/也解免其罪)得復爵邑孝惠六年噲
薨諡曰武侯子伉嗣而伉母呂嬃亦為臨光侯高后時
用事顓權(師古曰顓/與專同)太臣盡畏之高后崩大臣誅呂嬃
等因誅伉舞陽侯中絶數月孝文帝立廼復封噲庻子
市人為侯復故邑薨諡曰荒侯子佗廣嗣六歲其舍人
上書言荒侯市人病不能為人(師古曰言/無人道也)令其夫人與
其弟亂而生佗廣佗廣實非荒侯子下吏免平帝元始
二年繼絶世封噲𤣥孫之子章為舞陽侯邑千户
酈商高陽人也(師古曰/酈音歴)陳勝起商聚少年得數千人沛
公畧地六月餘商以所將四千人屬沛公於岐從攻長
社先登賜爵封信成君從攻緱氏絶河津破秦軍雒陽
東從下宛穰定十七縣别將攻旬關(師古曰漢中旬水/上之關也今在洵)
(陽/縣)西定漢中(師古曰先言取旬關定漢中然後云沛公/為漢王是則沛公從武關藍田而來商時)
(别從西道/平定漢中)沛公為漢王賜商爵信成君(○劉奉世曰君/當作侯高祖為)
(漢王絳灌諸將皆賜侯爵商因其故號封/之也商先以從攻長社先登封信成君)以將軍為隴
西都尉别定北地郡破章邯别將於烏氏栒邑泥陽(師/古)
(曰烏氏安定縣也栒邑今在豳/州泥陽北地縣氏音支栒音荀)賜食邑武城六千户從
擊項籍軍與鍾離昧戰受梁相國印(師古曰漢以梁/相國印授之)益
食四千户從擊項羽二歲攻胡陵漢王即帝位燕王臧
荼反商以將軍從擊荼戰龍脱(孟康曰/地名也)先登陷陣破荼
軍易下(師古曰/今易縣)郤敵遷為右丞相賜爵列侯與剖符世
世勿絶食邑涿郡五千户别定上谷因攻代受趙相國
印(師古曰初受梁相國/印今又受趙相國印)與絳侯等定代郡鴈門得代丞
相程縱守相郭同(師古曰守相謂/為相而居守者)將軍以下至六百石
十九人還以將軍將太上皇衞一歲十月以右丞相擊
陳豨殘東垣又從擊黥布攻其前垣(李奇曰前鋒堅蔽/若垣墻也或曰軍)
(前以大車自障若垣也師古曰二/説皆非也謂攻其壁壘之前垣)陷兩陳得以破布軍
更封為曲周侯食邑五千一百户除前所食凡别破軍
三降定郡六縣七十三得丞相守相大將軍各一人小
將軍二人(○宋祁曰越夲景/祐本無二軍字)二千石以下至六百石十
九人商事孝惠帝呂后呂后崩商疾不治事(文穎曰商/有疾病不)
(能治/官事)其子寄字况與呂禄善及高后崩大臣欲誅諸呂
呂禄為將軍軍於北軍太尉勃不得入北軍於是廼使
人刼商令其子寄紿呂禄呂禄信之與出游而太尉勃
廼得入據北軍遂以誅諸呂商是歲薨諡曰景侯子寄
嗣天下稱酈況賣友孝景時吳楚齊趙反上以寄為將
軍圍趙城七月不能下欒布自平齊來廼滅趙孝景中
二年寄欲取平原君為夫人(蘇林曰景帝王/皇后毋臧兒也)景帝怒下
寄吏免上廼封商它子堅為繆侯(師古曰繆/所封邑名)奉商後傳
至𤣥孫終根武帝時為太常坐巫蠱誅國除元始中賜
高祖時功臣自酈商以下子孫爵皆關内侯食邑凡百
餘人
夏侯嬰沛人也為沛厩司御每逄使客還過泗上亭與
高祖語未嘗不移日也嬰已而試補縣吏與高祖相愛
高祖戲而傷嬰人有告高祖高祖時為亭長重坐傷人
(如淳曰為吏/傷人其罪重)告故不傷嬰(蘇林曰自告情/故不傷嬰也)嬰證之移獄
覆嬰坐高祖繫歲餘掠笞數百終脱高祖(○劉攽曰告/故不傷嬰者)
(髙祖抵言不曽傷嬰故嬰證其實然告故者反坐/栲告者不服故移獄覆矣嬰以此坐繫掠笞也)高祖
之初與徒屬欲攻沛也(師古曰謂始亡在外未被樊噲/召時○劉奉世曰欲攻沛者以)
(沛令後悔閉城城守也此即被樊噲召時按/帝紀未嘗兩至沛下文義相屬非兩事甚明)嬰時以縣
令史為高祖使上降沛一日(師古曰謂老父開/城門迎高祖時也)高祖為
沛公賜爵七大夫以嬰為太僕常奉車(師古曰為/沛公御車)從攻
胡陵嬰與蕭何降泗水監平(張晏曰胡陵平所止/縣何嘗紿之故與降)平以
胡陵降賜嬰爵五大夫從擊秦軍碭東攻濟陽下户牗
破李由軍雍丘以兵車趣攻戰疾破之(師古曰趣讀曰/促謂急速也次)
(下亦/同)賜爵執帛從擊章邯軍東阿濮陽下以兵車趣攻
戰疾破之賜爵執圭從擊趙賁軍開封揚熊軍曲遇嬰
從捕虜六十八人降卒八百五十人得印一匱(師古曰/時自相)
(署置官/之印)又擊秦軍雒陽東以兵車趣攻戰疾賜爵封轉
為滕令(鄧展曰今沛郡公丘縣○宋/祁曰浙本封字上有重字)因奉車(師古曰因/此又每奉)
(車從攻戰/以至覇上)從攻定南陽戰於藍田芷陽(師古曰芷陽/後為霸陵縣)至
霸上沛公為漢王賜嬰爵列侯號昭平侯復為太僕從
入蜀漢還定三秦從擊項籍至彭城項羽大破漢軍漢
王不利馳去見孝惠魯元載之漢王急馬罷虜在後(師/古)
(曰罷讀/曰疲)常蹳兩兒棄之(服䖍曰蹳音撥晉灼曰音足/跋物之跋師古曰服音是)嬰
常收載行面雍樹馳(服䖍曰高祖欲斬之故嬰圍樹走/面向樹也應劭曰古者立乘嬰恐)
(小兒墮墜各置一面擁持之樹立也蘇林曰南方人謂/抱小兒為雍樹面者以面首向臨之也師古曰面偕也)
(雍抱持之言取兩兒令面背已而抱持之以馳故云面/雍樹馳服言圍樹而走義尤疎越雍讀曰擁○劉奉世)
(曰抱兩兒者未有能背面而能/抱持者况復馳乎蘇説是也)漢王怒欲斬嬰者十餘
卒得脱而致孝惠魯元於豐漢王既至滎陽收散兵復
振賜嬰食邑沂陽(師古曰沂/音魚依反)擊項籍下邑追至陳卒定
楚至魯益食兹氏(師古曰兹氏縣名/地理志屬太原)漢王即帝位燕王
臧荼反嬰從擊荼明年從至陳取楚王信更食汝陰剖
符世世勿絶從擊代至武泉雲中益食千户因從擊韓
信軍胡騎晉陽旁大破之追北至平城為胡所圍七日
不得通高帝使使厚遺閼氏冒頓乃開其圍一角高帝
出欲馳嬰固徐行弩皆持滿外鄉(師古曰故示閑暇所/以固士卒心而令敵)
(不測也鄉/讀曰嚮)卒以得脱(師古曰/卒終也)益食嬰細陽千户(師古曰/益其邑)
(使食/之)從擊胡騎句注北大破之擊胡騎平城南三陷陳
功為多賜所奪邑五百户(孟康曰時有罪過奪邑者以/賜之○劉奉世曰言賜所奪)
(則嬰蓋以過嘗奪邑/今以功復賜之耳)從擊陳豨黥布軍陷陳郤敵益千
户定食汝陰六千九百户除前所食嬰自上初起沛常
為太僕從竟高祖崩以太僕事惠帝惠帝及高后德嬰
之脱孝惠魯元於下邑間也乃賜嬰北第第一(師古曰/北第者)
(近北闕之第嬰最第一也故張衡/西京賦云北闕甲第當道直啓)曰近我以尊異之惠
帝崩以太僕事高后高后崩代王之來嬰以太僕與東
牟侯入清宮廢少帝以天子法駕迎代王代邸與大臣
共立文帝復為太僕八歲薨諡曰文侯傳至曽孫頗(師/古)
(曰頗音/普河反)尚平陽公主坐與父御婢姧自殺國除初嬰為
滕令奉車故號滕公及曽孫頗尚主主隨外家姓號孫
公主故滕公子孫更為孫氏
灌嬰雎陽販繒者也(師古曰繒者/帛之總名)高祖為沛公畧地至
雍丘章邯殺項梁而沛公還軍於碭嬰以中涓從擊破
東郡尉於成武及秦軍於杠里疾鬭賜爵七大夫又從
攻秦軍亳南開封曲遇戰疾力(孟康曰攻戰速疾也師/古曰疾急速也力彊力)
(也/)賜爵執帛號宣陵君從攻陽武以西至雒陽破秦軍
尸北北絶河津南破南陽守齮陽城東遂定南陽郡西
入武關戰於藍田疾力至霸上賜爵執圭號昌文君沛
公為漢王拜嬰為郎中從入漢中十月拜為中謁者從
還定三秦下櫟陽降塞王還圍章邯廢丘未拔從東出
臨晉關擊降殷王定其地擊項羽將龍且魏相項佗軍
定陶南疾戰破之賜嬰爵列侯號昌文侯食杜平鄉(師/古)
(曰杜縣/之平鄉)復以中謁者從降下碭以北至彭城項羽擊破
漢王漢王遁而西嬰從還軍於雍丘王武魏公申徒反
(張晏曰故秦將/降為公今反)從擊破之攻下外黃西收軍於滎陽楚
騎來衆漢王廼擇軍中可為騎將者皆推故秦騎士重
泉人李必駱甲(師古曰重泉縣名也/地理志屬左馮翊)習騎兵今為校尉
可為騎將漢王欲拜之必甲曰臣故秦民恐軍不信臣
臣願得大王左右善騎者傅之(如淳曰傅音附/猶言隨從者)嬰雖少
然數力戰廼拜嬰為中大夫令李必駱甲為左右校尉
將郎中騎兵擊楚騎於滎陽東大破之受詔别擊楚軍
後絶其饟道(師古曰饟/古餉字)起陽武至襄邑擊項羽之將項
冠於魯下破之所將卒斬右司馬騎將各一人(張晏曰/主右方)
(之馬左亦如之晉灼曰下所謂左右千人之騎○宋祁/曰淳化本作左右馬今越本無左字疑馬字上有司字)
(不當去左字陽夏公注/題云以注觀當有左字)擊破柘公王武軍燕西(師古曰/柘縣名)
(公者柘之令也王武其人姓名也/燕亦縣名古南燕國也音一千反)所將卒斬樓煩將五
人(李奇曰樓煩縣名其人善騎射故名射士/為樓煩取其稱也師古曰解在項羽傳)連尹一人
(蘇林曰/楚官也)擊王武别將桓嬰白馬下破之所將卒斬都尉
一人以騎度河南送漢王到雒陽從北迎相國韓信軍
於邯鄲還至敖倉嬰遷為御史大夫三年以列侯食邑
杜平鄉(○劉奉世曰前已為列/侯食杜平鄉矣疑駢出)受詔將郎中騎兵東屬
相國韓信擊破齊軍於歴下所將卒虜車騎將軍華毋
傷(師古曰華/音下化反)及將吏四十六人降下臨淄得相田光追
齊相田橫至嬴博(師古曰/二縣名)擊破其騎所將卒斬騎將一
人生得騎將四人攻下嬴博破齊將軍田吸於千乘斬
之東從韓信攻龍且留公於假宻(師古曰留縣名公留/令也攻龍且及留令)
(於假/密)卒斬龍且(師古曰嬰所將之/卒也其下亦同)生得右司馬連尹各
一人樓煩將十人身生得亞將周蘭(師古曰/亞次也)齊地已定
韓信自立為齊王使嬰别將擊楚將公杲於魯北破之
轉南破薛郡長(師古曰長亦如郡/守也時每郡置長)身虜騎將入攻博陽
前至下相以東南僮取慮徐(師古曰僮及取慮及徐三/縣名也取音趨又音秋慮)
(音/廬)度淮盡降其城邑至廣陵(蘇林曰别將兵屯廣陵也/師古曰此説非也謂從下)
(相以東南盡降城邑/乃至廣陵皆平定)項羽使項聲薛公郯公復定淮北
嬰度淮擊破項聲郯公下邳斬薛公下下邳壽春擊破
楚騎平陽(師古曰此平/陽在東郡)遂降彭城虜柱國項佗(師古曰/佗音徒)
(何/反)降留薛沛酇蕭相(師古曰凡六縣/也酇音才何反)攻苦譙(師古曰/二縣也)復
得亞將與漢王㑹頤鄉從擊項籍軍陳下破之所將卒
斬樓煩將二人虜將八人賜益食邑二千五百户項籍
敗垓下去也嬰以御史大夫將車騎别追項籍至東城
破之所將卒五人共斬項籍皆賜爵列侯降左右司馬
各一人卒萬二千人盡得其軍將吏下東城歴陽度江
破呉郡長吳下(如淳曰䧺長之長也師古曰此説非也/吳郡長當時為吳郡長嬰破之於吳下)
得吳守遂定吳豫章會稽郡還定淮北凡五十二縣漢
王即帝位賜益嬰邑三千户以車騎將軍從擊燕王荼
明年從至陳取楚王信還剖符世世勿絶食潁陰二千
五百户從擊韓王信於代至馬邑别降樓煩以北六縣
斬代左將破胡騎將於武泉北復從擊信胡騎晉陽下
所將卒斬胡白題將一人(師古曰/胡名也)又受詔并將燕趙齊
梁楚車騎擊破胡騎於硰石(師古曰硰/音子坐反)至平城為胡所
困從擊陳豨别攻豨丞相侯敞軍曲逆下破之卒斬敞
及特將五人(師古曰卒謂所將之卒/也特獨也各獨為將)降曲逆盧奴上曲
陽安國安平攻下東垣黥布反以車騎將軍先出攻布
别將於相破之斬亞將樓煩將三人又進擊破布上柱
國及大司馬軍又進破布别將肥銖嬰身生得左司馬
一人所將卒斬其小將十人追北至淮上益食邑二千
五百戸布已破高帝歸定令嬰食潁陰五千户除前所
食邑凡從所得二千石二人别破軍十六降城四十六
定國一郡二縣五十二得將軍二人柱國相各一人二
千石十人嬰自破布歸高帝崩以列侯事惠帝及呂后
呂后崩呂禄等欲為亂齊哀王聞之舉兵西呂禄等以
嬰為大將軍徃擊之嬰至滎陽乃與絳侯等謀因屯兵
滎陽風齊王以誅呂氏事(師古曰風/讀曰諷)齊兵止不前絳侯
等既誅諸呂齊王罷兵歸嬰自滎陽還與絳侯陳平共
立文帝於是益封嬰三千户賜金千斤為太尉三歲絳
侯勃免相嬰為丞相罷太尉官是歲匈奴大入北地上
令丞相嬰將騎八萬五千擊匈奴匈奴去濟北王反詔
罷嬰兵後歲餘以丞相薨諡曰懿侯傳至孫彊有罪絶
武帝復封嬰孫賢為臨汝侯奉嬰後後有罪國除
傅寛以魏五大夫騎將從為舍人起橫陽從攻安陽杠
里趙賁軍於開封及擊楊熊曲遇陽武斬首十二級賜
爵卿從至霸上沛公為漢王賜寛封號共德君(師古曰/共讀曰)
(恭/)從入漢中為右騎將定三秦賜食邑雕陰(孟康曰縣/名屬上郡)
從擊項籍待懷(服䖍曰待高帝於懷懷縣名也師/古曰地理志屬河内即今懷州)賜爵
通德侯從擊項冠周蘭龍且所將卒斬騎將一人敖下
(師古曰敖地名敖倉蓋取此/名也左氏傳曰敖鄗之間)益食邑屬淮陰(張晏曰韓/信也信時)
(為相國云淮陰/者終言之也)擊破齊歴下軍擊田解屬相國參殘博
(師古曰參曹參/也博大山縣也)益食邑因定齊地剖符世世不絶封陽
陵侯二千六百户除前所食為齊右丞相備齊(張晏曰/時田橫)
(未降故/設屯備)五歲為齊相國四月(○宋祁曰景德本作四/月别本作一字誤也)擊
陳豨屬太尉勃以相國代丞相噲擊豨一月徙為代相
國將屯(如淳曰既為相國有警則將卒而屯守也師古/曰此説非也時代國常有屯兵以備邊㓂寛為)
(代相兼將/此屯兵也)二歲為丞相將屯孝惠五年薨諡曰景侯傳
至曾孫偃謀反誅國除
靳歙以中涓從起宛朐(師古曰歙音翕宛音/於元反胊音其于反)攻濟陽破
李由軍擊秦軍開封東斬騎千人將一人(如淳曰騎將/率號為千人)
(漢儀注邊郡置部都/尉千人司馬候也)首五十七級捕虜七十三人賜爵
封臨平君又戰藍田北斬車司馬二人(張晏曰/主車也)騎長一
人(張晏曰/騎之長)首二十八級捕虜五十七人至霸上沛公為
漢王賜歙爵建武侯遷騎都尉從定三秦别西擊章平
軍於隴西破之定隴西六縣所將卒斬車司馬候各四
人騎長十二人從東擊楚至彭城漢軍敗還保雍丘擊
反者王武等畧梁地别西擊邢説軍葘南破之(師古曰/葘縣名)
(也後為考城/説讀曰悦)身得説都尉二人司馬候十二人降吏卒
四千六百八十人破楚軍滎陽東食邑四千二百户别
之河内擊趙賁軍朝歌破之所將卒得騎將二人車馬
二百五十匹從攻安陽以東至棘蒲下十縣别攻破趙
軍得其將司馬二人候四人降吏卒二千四百人從降
下邯鄲别下平陽身斬守相所將卒斬兵守郡一人(李/奇)
(曰或以為郡守也字反耳晉灼曰將兵/郡守也師古曰當言兵郡守一人也)降鄴從攻朝歌
邯鄲又别擊破趙軍降邯鄲郡六縣還軍敖倉破項籍
軍成臯南擊絶楚饟道起滎陽至襄邑破項冠魯下畧
地東至鄫郯下邳南至蘄竹邑擊項悍濟陽下還擊項
籍軍陳下破之别定江陵降柱國大司馬以下八人身
得江陵王致雒陽(師古曰江陵王謂共敖之子/共尉也得而送致於雒陽)因定南
郡從至陳取楚王信剖符世世勿絶定食四千六百户
為信武侯以騎都尉從擊代攻韓信平城下還軍東垣
有功遷為車騎將軍并將梁趙齊燕楚車騎别擊陳豨
丞相敞破之(師古曰/侯敞)因降曲逆從擊黥布有功益封定
食邑五千三百户凡斬首九十級虜百四十二人别破
軍十四降城五十九定郡國各一縣二十三得王柱國
各一人二千石以下至五百石三十九人高后五年薨
諡曰肅侯子亭嗣有罪國除
周緤沛人也(師古曰緤/音息列反)以舍人從高祖起沛至霸上西
入蜀漢還定三秦常為參乘賜食邑池陽(師古曰即馮/翊池陽縣)
從東擊項羽滎陽絶甬道從出度平陰遇韓信軍襄國
戰有利不利終亡離上心上以緤為信武侯(師古曰以/其忠信故)
(加此/號)食邑三千三百户上欲自擊陳豨緤泣曰始秦攻
破天下未曾自行今上常自行是亡人可使者乎上以
為愛我賜入殿門不趨十二年更封緤為䣙城侯(服䖍/曰音)
(菅蒯之蒯蘇林曰音簿催反晉灼曰功臣表屬長沙師/古曰此字從崩從邑音蒯非也呂忱音陪而楚漢春秋)
(作憑城侯陪憑聲相近/此其實也又音普肯反)孝文五年薨諡曰貞侯子昌嗣
有罪國除景帝復封緤子應為鄲侯(蘇林曰鄲音多寒/反屬沛國○宋祁)
(曰沛國當/作陳國)薨諡曰康侯子仲居嗣坐為太常有罪國除
贊曰仲尼稱犂牛之子騂且角雖欲勿用山川其舎諸
(師古曰論語載孔子為弟子仲弓發此言也犂雜色騂/赤色也舍置也言牛色純而角美堪為犧牲雖以其毋)
(犂色而欲不用山川寜肯置/之喻父雖不材不害子之美)言士不繫於世類也語曰
雖有兹基不如逄時(張晏曰兹基鉏也言/雖有田具値時乃獲)信矣樊噲夏
侯嬰灌嬰之徒方其鼓刀僕御販繒之時(師古曰鼓/刀謂屠狗)豈
自知附驥之尾(師古曰蓋以蚊䖟為喻/言託驥之尾則涉千里)勒功帝籍慶流
子孫哉當孝文時天下以酈寄為賣友夫賣友者謂見
利而忘義也若寄父為功臣而又執刼(師古曰周勃等/刼其父而令寄)
(行/説)雖摧呂禄以安社稷誼存君親可也
　
　
　
　
　
　
　
　
　
　
　前漢書卷四十一
　前漢書卷四十一考證
樊噲傳從攻陽城○(臣召南/)按陽城史記作城陽以上
　下文推之城陽地既太遠陽城亦尚懸隔胡三省謂
　應作成陽是也二史皆傳冩誤耳
項羽既饗軍士中酒注不醉不醒故謂之中○顧炎武
　曰中酒謂酒半也吕氏春秋謂之中飲凡事之半曰
　中中酒猶今人言半席相如傳酒中樂酣師古曰酒
　中飲酒中之半也一人注書前後不同
獨騎馬噲等四人步從○(臣召南/)按四人噲與靳彊夏
　侯嬰紀成也見高紀
從擊秦車騎壤東注師古曰地名也○(臣召南/)按曹參
　傳曰取壤鄉擊三秦軍壤東然則壤是鄉名壤東壤
　鄉之東也
酈商傳高陽人也○(臣召南/)按商即食其弟食其傳曰
　陳留高陽人是也高陽乃陳留縣之鄉聚名此文似
　脱陳留二字
别定北地郡○(臣召南/)按史記作定北地上郡則二郡
　也此文似脱上字又史記作破雍將軍烏氏周類軍
　栒邑蘇駔軍于泥陽蓋烏氏守將佚其姓名而栒邑
　泥陽守將姓名具存也此傳質言但云破章邯别將
　于烏氏栒邑泥陽耳
攻其前垣○前垣史記作前拒裴駰曰拒音矩
寄欲娶平原君為夫人注蘇林曰景帝王皇后母臧兒
　也○(臣召南/)按事在孝景中二年臧兒尚未尊稱平
　原君也史官記事隨後文稱之耳
夏侯嬰傳常蹳兩兒棄之○蹳史記作蹶
德嬰之脱孝惠魯元于下邑間也○按下邑縣名屬梁
　國
灌嬰傳重泉人李必駱甲○按李必後封戚侯功臣表
　作季必
身虜騎將入攻博陽○(臣召南/)按入字係一人兩字傳
　冩誤并史記作身虜騎將一人(句/)攻博陽(句/)是也攻
　博陽上不須入字宋本及各本俱讀入攻博陽為句
　非是
破吳郡長吳下○(臣召南/)按後儒以會稽吳郡至東漢
　順帝始分遂疑二史此文為譌然亦安知楚漢之際
　不嘗分為二郡而其後復合乎下文又曰遂定吳豫
　章會稽郡則尤明矣
靳歙傳别之河内擊趙賁軍朝歌破之○(臣召南/)按史
　記作擊趙將賁赫軍朝歌則其人姓賁名赫係趙將
　非姓趙名賁也
周緤傳景帝復封緤子應為鄲侯注蘇林曰音多寒反
　屬沛國○宋祁曰沛國應作陳國○(臣照/)按陳國無
　鄲縣据志應作沛郡
　
　
　
　前漢書卷四十一考證
欽定四庫全書
　前漢書卷四十二
　　漢　　蘭　　臺　　　令　　