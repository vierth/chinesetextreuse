
　　御批歴代通鑑輯覽卷一百十六
　　明
　　莊烈帝
　　(甲/申)崇禎十七年(是年三月流賊陷京師五月福王由/崧稱帝于南京以明年為𢎞光元年)我
　　大清
世祖章皇帝順治元年(臣等謹按厯代史家書法義例攸殊率/于厯朝代嬗時意多偏私曲徇進退失)
　　　(宜如續網目于元至正十五年後即標元國號大書明我/年臣等學識凡猥嘗擬崇禎甲申即應仿沿前例欽䝉)
　(皇上折衷至義昭示大公明統猶存仍當大書紀嵗即福王/面諭臣等以崇禎十七年)
　　　(稱號尚可比于宋代建炎之例必俟蕪湖被執始書明/亡因以掦萬世之閧綱祛百家之私議辨統系而必存)
　　　(其實垂法戒/而永著為程)
　(睿製煌煌為自古史臣發凡起例所未有以視春/    秋謹嚴後先一揆臣等謹首登卷端用彰)
　(盛美自是以次編排悉敬遵能仰測/宸衷筆削洵非管牑之見所)
　(髙深于萬/    一云)
　　春正月朔李自成僭號于西京
　　　自成僭稱王(改名/自晟)國號順改元永昌追尊其曽祖以
　下加諡號以李繼遷為太祖設天佑殿大學士以牛
　金星為之増置六政府尚書設𢎞文館以下等官復
　五等爵大封功臣侯劉宗敏以下九人伯劉體純以
　下七十二人子三十人男五十五人(草檄傳布逺近/有云君非甚暗)
　(孤立而焬蔽恒多臣盡行私比黨而公忠絶少又云/獄囚累累士無報禮之心征斂重重民有偕亡之痛)
　(見者/扼腕)是日大風霾黄霧四塞有邱從周者都司吏也
　長不滿三尺素懷義憤伺自成出乘醉直至其前㦸
　手罵曰若一貧賤細民今妄據王僭稱偽號逆天背
　理吾見汝屍之萬段也自成大怒立斫殺之
李建泰自請督師勦賊許之
　帝聞自成僭號大驚召廷臣集議欲親征決戰建泰
　家曲沃富于貲請以私財餉軍率師西討帝曰卿若
　行朕當倣古推轂禮遂賜建泰敕幸正陽門樓親餞
　(行數里建泰所乘肩/輿忽折衆以為不祥)建泰以宰輔督師兵食並絀所
　携止五百人甫出都聞曲沃已破驚悸稱病日行三
　十里至定興吏民閉城不納建泰攻破之笞其長吏
　抵保定賊鋒已逼知府何復(字見元/平度人)同知邵宗元(字/景)
　(康碭/山人)方城守建泰叩城求入宗元等不許建泰以尚
　方劒恐之或曰金御史毓峒(保定/衛人)監軍亟推出視信
　乃納之遂屯城中
以工部尚書范景文禮部侍郎邱瑜(宜城/人)並兼東閣大
學士預機務
　李建泰既出督師景文遂與瑜同入閣輔政帝謂景
　文曰朕知卿久今急而用卿恨晚卿尚勉之景文請
　釋繫獄張國維郭景昌等帝立從其言李自成漸逼
　有請帝南幸者命集議閣中景文言固結人心堅守待
　援而已此外非臣所知帝是其言
張獻忠入四川
　獻忠自荆州趨蜀陷䕫州石砫土官秦良玉馳援兵
　寡敗歸(先是秦良玉自夔州敗歸慷慨語其衆曰吾/兄弟二人皆死王事吾以一孱婦人䝉國恩)
　　(二十年今不幸至此其敢以餘生事逆賊哉悉召所/部約曰有從賊者族無赦乃分兵守四境後賊招土)
　　(司蜀無敢/至石砫者)獻忠至萬縣水漲留屯三月已破涪州進
　陷佛圖闗(注見/前)時四川巡撫陳士竒(字平人/漳浦人)已謝事
　駐重慶或勸之去士竒不可與副使陳纁知府王行
　儉(字質行/宜興人)知縣王錫(新建/人)等竭力拒守賊穴地轟城
　遂陷士竒等皆被執瑞王常浩亦與焉(王避闖賊自/漢中來奔)
　指揮顧景泣告獻忠曰寧殺吾無害帝子賊怒遂害
　王幷殺景天忽無雲而雷者三賊有震者獻忠大怒
　曰我殺人何與天事乃發巨礮與天角而盡殺士竒
　等
二月李自成陷太原别遣將犯畿南陷真定
　自成渡河連破蒲州汾州(知府侯君招汾陽/縣劉必逹俱死之)遂陷太
　原執晉王求桂(恭王棡十世孫賊脅/入北京後不知所終)巡撫蔡懋徳(字/公)
　(虞崑山人恪本/朝賜諡忠)等死之(中軍副總兵應時盛與懋徳/同擊賊懋徳死遂與標丁王)
　(永魁等自刎官吏則有布政使趙建極副使毛文炳/及妻趙氏妾陳氏參議藺剛中僉事畢拱辰知府孫)
　(康周同知李一清長史范志泰副將惠光祚都司張/宏業及妻趙氏子凝秀指揮韓似雍千户王徳新司)
　(鼎晉府典仗官樊子英等皆不屈死人應時盛遼東/人趙建極河南永寧人毛文炳鄭州  藺剛中陵縣)
　(人畢拱辰字星伯掖縣人孫康周字魯侯/安邱人范志泰虞城人張宏業忻州人)遂連陷黎
　城臨晉潞安執潘世子進攻代州總兵周遇吉力拒
　食盡退守寧武賊遂扺固闗分兵趨真定􁘭總督徐
　標(臨清/人)降標斬其使率衆拒守真定知府邱荗華與
　中軍謝加福害之以城降賊攻彰徳趙王常決亦降
下詔罪已
　發帑金五十治守具詔天下勤王左都御史李邦華
　請南遷及太子撫軍江南皆不報賊勢急復遣内臣
　高起潛杜勲等分監邊鎮及近畿要害
陳演罷
　演在閣一無籌畫惟以賄聞賊入山西薊遼總督王
　永言請移寧逺總兵吳三桂于關門選士卒策應京
　師演持不可後帝決計行之演始不自安引疾求罷
　入辭自言佐理無狀當死帝怒曰汝死不足蔽辜叱
　之出演貲多不能遽行遂留京師
李自成陷寧武闗總兵官周遇吉力戰死之
　初遇吉駐代州憑城固守食盡退守寧武賊踵至大
　呼五日不降即屠遇吉發大礮殺賊萬人設伏城中
　誘賊入復殺數千人城毁復完者再自成悉力攻破
　之遇吉巷戰徒歩跳盪手殺數十人矢集如蝟毛被
　執罵賊死(諡本朝賜/  忠武)遇吉妻劉氏率婦女登屋射賊
　賊縱火焚之闔家俱死城中士民無降者自成集衆
　計曰此去厯大同陽和宣府居庸皆有重兵倘盡如
　寧武奈何不如且還俟再舉而大同總兵姜瓖宣府
　總兵王承允降表相繼至自成大喜遂長驅而東
三月大同總兵官姜瓖宣府監視太監杜勲俱降于李
自成
　自成將至大同廵撫衛景瑗(字仲玉/韓城人)不知瓖已降賊
　歃血要與共守瓖訛言謂廵撫秦人將應賊代州王
　果疑之不與相見及自成至瓖開門迎降自成殺代
　王傳㸄(簡王桂/十世孫)宗室殆盡景瑗被執自成欲官之景
　瑗㨿地以頭觸階石血淋漓尋自縊死賊嘆為忠臣
　而去(分廵副使朱家任盡驅妻妾子女入井而已從/之一家死者十六人督儲郎中徐有聲山隂知)
　(縣李倬亦死之人朱家仕河州/人徐有聲金壇  李倬陜西人)至宣府杜勲蟒玉鳴
　騶郊迎三十里外廵撫朱之馮(字樂三/大興人)登城誓守將
　士皆散走嘿無應者之馮撫膺嘆曰不意人心至此
　俄賊入城之馮南向叩頭縊死城樓下(同時死難者/督粮通判朱)
　(敏泰諸生姚時中投繯死副將寗龍駡賊死繫獄總/兵宫董用文副將劉元卿及里居知縣申以孝並不)
　(屈死其他婦女/死義者十餘人)
蔣徳璟罷
　李建泰自保定疏請南遷帝召廷臣于平臺諭曰國
　君死社稷朕將焉往徳璟與少詹事項煜請命太子
　往江南帝不答給事中光時亨追論練餉之害徳璟
　擬㫖有向來小人倡為練餉致民窮禍結等語帝不
　悦責其朋比罷之(徳璟移寓外城無何都城陷得逸/去而李建泰在保定賊亦尋至其)
　(部下為賊内應城遂陷知府何復同知邵宗元御史/金毓峒及中官方正化郷官張羅俊等皆不屈死建)
　(泰竟/降賊)
封總兵官吳三桂唐通左良玉黄得功俱為伯
李自成犯居庸守將唐通太監杜之秩以闗降
　通先以兵入衛命與杜之秩同守居庸已而自成至
　通與之秩俱降賊遂入闗陷昌平焚十二陵總兵官
　李守鑅力戰死始自成欲知京師虗實往往遣其徒
　輦重貲賈販都市又令充部院掾吏探刺機密朝廷
　有謀議千里立馳報及是昌平已陷兵部發騎偵探
　輒被勾去無一還者賊遊騎至平則門都人猶未知
　也帝召問羣臣莫對有泣者頃之賊環攻九門門外
　先設三大營賊至悉降守陴者寥寥益以内侍内侍
　專守城事百司皆不敢問丙午(十八/日)自成設座彰儀
　門外降賊太監杜勲侍呼城上人請入城見帝監視
　太監曹化淳等縋之入内勲盛稱賊勢請帝自為計
　帝怒叱之出手書親征詔召駙馬都尉鞏永固(字洪/圖宛)
　　(平人尚光宗/女樂安公主)以家丁䕶太子南行永固叩頭曰親臣
　　不藏甲臣安敢有家丁相向涕泣而已
京師陷帝崩于煤山
　杜勲既叱出曹化淳等復縋之下城勲顧謂曰吾輩
　富貴固在也及日晡化淳遂啓彰儀門賊盡入帝出
　宫登煤山望見烽火徹天嘆息曰苦我民耳徘徊久
　之還宫命分送太子永定二王于周奎田宏遇(陜西/人田)
　(貴妃父時/貴妃已卒)第以劒斫長平公主嘆曰汝何故生我家
　(太子投奎家不得入匿侍奄外舎後為奄獻于自成/永定二王亦被執皆不屈自成羈之宫中尋封太子)
　(為宋王挾之西去不知所終長平公主絶而復甦至/  本朝順治二年命前所選駙馬周顯復尚故主土)
　(田邱第賜予有加/主涕泣逾年病卒)趣皇后自盡后即承㫖自經又斫
　殺妃嬪數人翌日昧爽内城亦陷鳴鍾集百官無至
　者帝乃復登煤山書衣襟為遺詔曰朕凉徳藐躬上
　干天咎致逆賊直逼京師皆諸臣誤朕朕死無面目
　見祖宗自去冠冕以髪覆面任賊分裂無傷百姓一
　人以帛自縊于山亭遂崩太監王承恩縊于側李自
　成氊笠縹衣乘烏駁馬入承天門偽丞相牛金星尚
　書宋企郊(乾州人以吏部員/外郎家居降賊)等騎而從登皇極殿下
　令大索帝后期百官三日朝見已知帝后崩自成命
　以宫扉載出盛桞棺置東華門外百姓過者皆掩泣
　(尋遷殯昌平州州之士民率錢募夫葬之田妃墓内/靳蓬藋而封之一切簡率  田妃墓在鹿馬山妃前)
　(率葬/此)時羣臣殉難者文臣則大學士范景文(景文趨/至宫門)
　(遇宮人曰駕出矣復趨朝房賊已塞道從者請易服/還邸景文曰駕出安歸赴雙塔寺旁古井死其妾聞)
　(之即自經死忠/本朝賜諡文)尚書倪元璐(元璐聞難北向拜父南/向拜母自縊而絶一門)
　(殉節者十三人正/  本朝賜諡文)左都御史李邦華(邦華走文丞相/祠北向再拜三)
　(揖信國作絶命詞自經/此  本朝賜諡忠肅)協理京營兵部右侍郎王家
　彦(城陷家彦向闕叩頭投城下不死緼于民舎而/絶  本朝賜諡忠穀  家彦字聞美莆田人)刑
　部右侍郎孟兆祥(兆祥奉命守正陽門賊至自縊門/下子進士章明亦縊死兆祥妻吕)
　(氏章明妻王氏亦同日並縊字本朝賜兆祥/諡忠靖章明諡貞孝  兆祥  允吉交河人)左副都
　御史施邦曜(邦曜閏城陷自縊僕觧之復蘇邦曜叱/曰若知大義母阻我死遂仰藥而絶)
　(本朝賜諡忠愍人邦/曜字爾韜餘姚)大理寺卿凌義渠(義渠聞難以/首觸柱流血)
　(被面乃取平生所閲書盡焚之曰無被賊手汙也服/緋正笏向□拜後南向稽首作書辭父闔户自經)
　(本朝賜諡忠介人義/渠字騣甫烏程)太常少卿吳麟徴(麟徴奉命守/西直門賊詐)
　(為勤王兵請入中官欲納之麟徴不可以土石塞其/門募死士縋城襲擊多所斬獲及城陷入道旁祠作)
　(書訣家人自經死主本朝賜諡/忠肅  麟徵字聖  海鹽人)右庶子周鳯翔(都城/陷或)
　(有傳帝南幸者鳯翔趨入朝見魏藻徳陳演等羣入/而自成方據御座鳯翔至殿前大哭急從左掖門出)
　(賊亦不問歸至邸作書辭二親題詩壁間自經/死  本朝賜諡文忠  鳯翔字儀伯山隂人)左諭
　徳馬世竒(城陷世奇方早食投筯起□帝安在或言/已出城明日知帝崩東宫二王被執作書)
　(别母肅衣冠捧所署司經局印望闕再拜自/經妾李氏朱氏並先縊死  本朝賜諡文肅)左中允
　劉理順(城陷理順與妻萬氏妾李氏子孝亷并婢僕/十八人闔門縊死羣盜多中州人聞其死入)
　(唁曰此吾鄉之劉狀元也居鄉多厚徳何遽死羅拜/號泣而去  本朝賜諡文烈  理順字復禮把縣人)
　檢討汪偉(京城陷偉語繼妻耿氏善撫幼子耿泣日/我獨不能從公死乎因以幼子屬其弟衣)
　(新衣上下縫引刀自到不死復投繯而絶偉欣然曰/是成吾志移其屍于堂援筆書于壁曰日講官翰林)
　(院撿討汪偉同繼妻耿氏死節處乃自經/  本朝賜諡文毅  偉字叔度休寧人)太僕寺丞
　申佳允(佳允出近畿閲馬聞李自成破居庸關流涕/曰京師必不守矣疾馳入都貽子涵光書曰)
　(吾受國恩當以死報城陷冠帯辭母䇿馬至王恭厰/將投井從者持之下馬旁見灌畦巨井急躍入僕號)
　(呼欲出之佳允亦呼曰告太安人有子作忠臣勿過/傷也遂死  本朝賜諡端愍  佳允字孔嘉永年人)
　給事中呉甘來(甘來聞變疾走皇城不得入返作絶/命詞盡取疏草焚之曰賊寇縱横徒)
　(持議論無益毫末留之罪彌大正衣冠北向拜投繯/死  本朝賜諡莊介  甘來字受和江西新昌人)
　御史王章(章與給事中光時亨守阜成門賊入城時/亨要章走俄賊突至疾呼下馬時亨倉皇)
　(下跪乞降章罵賊不顧賊攢槊刺死/本朝賜諡節愍  章字漢臣武進人)　陳良謨(良謨/母老)
　(已求有子而妾時氏方□乃謂之曰吾且死汝幸妊/身急歸父母家時泣曰公殉國妾不當殉公耶倘不)
　(幸有他不如無子良謨曰能如是乎時乃先就縊既/死良謨整衣冠望□拜亦自縊  本朝賜諡恭㓗)
　(良謨字士亮鄞/人時氏京師人)陳純徳(奉命督學畿輔因賊警還都/及城陷慟哭作書别父母遂)
　(自經福王時諡恭節/純徳字靜生零陵人)　趙譔(廵視中城城/陷罵賊被殺)兵部郎中
　成徳(徳聞帝崩慟哭持雞酒奔奠梓宫前觸地流血/賊露刃脅之不為動奠畢歸家有妹年二十餘)
　(因家難未嫁徳顧之曰我死汝何依妹請先死徳稱/善哭而視其縊繼室霍氏請繼之徳痛不及視入别)
　(其母哭盡哀出而自縊母見子女及子婦皆死亦投/繯死闔門死難  本朝賜諡恭愍  徳字元升霍州)
　(人/)郎中周之茂(需次都下賊搜得之不屈被/害  之茂字松如黄麻人)吏部員
　外郎許直(直聞帝崩一慟幾絶客以七十老父為觧/直曰不死辱及所生乃作書寄父賦絶命)
　(詩六章闔户自經死如本朝賜/諡忠愍  直字魯若  臯人)兵部員外郎金鉉(鉉/廵)
　(視皇城京師陷慟哭急趨入朝見宫人狂奔出知帝/已崩觧牙牌北向四拜投金水河從者力挽之鉉怒)
　(奮臂躍入死母章妻王弟錝並同日死之本朝賜/諡忠㓗  鉉字伯玉武進人占籍順天  大興)員
　外郎寗丞烈(管太倉銀庫城陷自經于官/廨  丞烈字飬純大興人)中書宋天
　顯(被執自經亭天/顯松江茟  人)光禄寺署丞于騰雲(賊至語其妻/曰我為朝臣)
　(汝亦命婦不可□賊夫婦並衣/命服從容自縊  騰雲順天人)兵馬司指揮姚成(城/陷)
　(自經餘成字/孝成  姚人)知州馬象乾(居京師賊入率妻/及子女五人並縊)凡數十
　人(又布衣湯文瓊者慟哭自殺書其衣曰位非文丞/相之位心則文丞相之心賊徒見者皆歎其忠)
　勲戚則宣城伯衛時春(時春掌後府京師陷懷鐵劵/闔門十七人皆赴井死  時)
　(春穎六/世孫)惠安伯張慶臻(都城陷慶臻召親黨盡散貲/財闔門自焚死福王時諡忠)
　(武/)新城侯王國興(城陷自焚死弟國興熹宗/母孝和太后  昇之子)新樂侯
　劉文炳(文炳以孝純皇太后弟子嗣封侯太后帝生/母也文炳素與太學生申湛然布衣黄尼麓)
　(講明忠義賊攻西直門勢益急尼麓踉蹌告文炳宜/自為計時太后母瀛國太夫人尚在文炳與其母杜)
　(氏計太夫人篤老不可俱燼請匿之湛然家杜氏曰/太夫人得所我與若妻妹俱死耳外城陷文炳馳至)
　(崇文門殺賊數十人馳歸第母妻及其妹已俱縊死/家人共焚樓火烈不得入至後園與叔繼祖俱投井)
　(死弟文耀守外城城破奔還覔文炳死所大書牌井/旁曰左都督劉文耀同兄文炳畢命報國處亦投井)
　(死闔門死者四十二人而湛然以匿瀛國太夫人為/賊栲掠終不言體糜爛以死  劉文炳字湛筠宛平)
　(人申湛然黄尼/麓亦俱宛平人)駙馬都尉鞏永固(都城陷時公主已/毫未葬永固以黄)
　(繩縳子女五人繫柩旁曰此帝甥不可汙/賊手舉劒自刎闔室焚死福王時諡貞愍)及錦衣衛
　指揮同知李若珪(賊陷作絶命/詞自縊死)千户高文采(一家十/七人皆)
　(自/殺)等皆同時死(宫人魏氏臨御河大呼曰有志者當/自為計遂投河死頃刻間從死者一)
　(二百人又有宫人費氏者自投眢井中賊鈎出見其/姿容爭奪之費紿曰我長公主也羣賊不敢過擁見)
　(自成自成命中官審視非是以賞部將羅某費復紿/羅曰我□天潢義難苟合將軍宜擇吉成禮羅喜置)
　(酒極歡費懷利刀俟羅醉斷其喉立死因自詫曰我/一弱女子殺一賊帥足矣遂自刎自成聞大驚令收)
　　(葬/之)越三日己酉昩爽成國公朱純臣(能七/世孫)大學士魏
　　藻徳陳演等率百官入賀演首勸進自成不許大改
　　官制(六部曰六政府司官曰從事六科曰諫議十三/道曰直指使翰林院曰𢎞文館廵撫曰節度使)
　　(其餘改/者甚多)召見朝官以大僚多誤國概囚繫之庶官則
　　或用或否(用者下吏政府銓除/不用者榜掠取貲)繫純臣藻徳演及諸
　　勲戚大臣等悉付劉宗敏營(藻徳與馬世竒家人泣/曰我不能為若主人求)
　　(死不/得矣)拷掠責賕賂至灼肉折脛備諸慘毒金足輒殺
　　之是時畿内府州縣俱降山東河南亦多附自成謂
　　真得天命令牛金星等撰登極儀諏吉日及自成升
　　座忽若有神人擊之者座下龍𤓰鬛俱動自成恐亟
　　下鑄金璽及永昌錢皆不就聞山海闗吳三桂兵起
　　益大沮喪謀歸西安
　夏四月我
大清兵破李自成于山海闗自成奔還京師僭號于
　武英殿遂奔山西
　　初吳三桂奉詔入援至山海闗聞京師陷猶豫不進
　自成執其父襄令作書招之三桂欲降至灤州聞愛
　姬陳沅被劉宗敏掠去憤甚疾歸山海襲破賊将自
　成怒部親賊十餘萬執吴㐮于軍東攻山海闗以别
　将從一片石(關名在永平府/撫寕縣東北)越闗外三桂懼乞降于我
大清求共討賊時統兵睿親王師次翁後得三桂書即
　遣使報之(大略言聞明崇禎帝滅于流賊不勝髪指/故率仁義之師沉舟破釡誓不返旌期必)
　(滅賊出民水火伯遣使致書深為喜悦若率衆來/歸必封以故土晉為藩王國讐可報身家可保)三
　桂復請速進兵遂疾馳至沙河三桂報賊已出邊立
　寨柵
大軍迎擊之敗賊將唐通于一片石至山海關三桂開
　關出迎我
大清令三桂兵繫白布為識使之先驅遂入關時賊衆
　皆多厯戰陳殊剽悍陣于關内自北山亘海
大軍布陣不能横及海岸乃令軍士鱗次布列對賊陣
　尾伺其氣衰奮擊之且戒勿越伍躁進違節制陣既
　列三桂居右翼之末先悉其衆博戰賊力鬬圍開復
　合戰良久
大軍從三桂陣右突出衝賊中堅萬馬奔騰飛矢雨墮
　天大風沙石飛走撃賊如雹自成方登高岡觀戰知
　為
大清兵急䇿馬下岡走賊衆大潰自相殘踏死者無算
　僵屍遍野溝水盡赤自成奔永平
大軍追之三桂先驅至永平自成殺吳襄走還京師(時/牛)
　(金星居守諸降人往謁執門生禮甚恭金星曰訛/言方起諸軍宜簡出由是降者始懼多竄伏矣)乃
　悉鎔所拷索金及宫中帑藏器皿鑄為餅毎餅千金
　約數萬餅騾車載歸西安二十九日僭帝號于武英
　殿追尊七代皆為帝后立妻高氏為皇后自成被冠
　冕列仗受朝金星代行郊天禮是夕焚宫殿及九門
　城樓詰旦挾太子二王西走而使偽將軍左光先谷
　可成為後衛(自成勒諸璫悉取其金玉珠寳及出宫/令羣賊各執守城白楊杖逐之不分貴)
　(賤皆號泣徒跣敗靣/流血走出京城門外)
五月
大軍定京師
　　自成既西奔我
　大軍所至諭以定亂安民共享太平之意百姓竄匿山
　　谷者悉還鄉里迎降恐後遂整兵入京城故明諸臣
　　迎于五里外下令安輯百姓民間安堵如故命以禮
　　改𦵏崇禎帝后建碑亭殿廡悉如典制並𦵏帝妃袁
　　氏兩公主及熹宗后張氏神宗妃劉氏皆如禮令臣
　　民服䘮三日尋議加諡曰荘烈愍皇帝陵曰思陵
　　(明史賛曰帝承神熹之後慨然有為沉機獨斷刈除/奸逆天下想望治平惜乎大勢已傾積習難挽在廷)
　　(則門户紏紛疆塲則将驕卒惰兵荒四告流冦蔓延/遂至潰爛而莫可救可謂不幸也已然在位十有七)
　　(年不邇聲色憂勤惕厲殫心治理而用非其人益以/憤事乃復信任宦官布列要地舉措失當制置乖方)
　　(祚訖運移身罹禍變豈非氣數使然哉迨至大命/有歸妖氛盡掃而帝徳加諡建陵典禮優厚是則)
(聖朝盛徳度越千古亦可以知帝之䝉/    難而不辱其身為亡國之義烈矣)
　明兵部尚書史可法等奉福王由崧(神宗孫福恭王常/洵長子初封徳昌)
　(王崇禎十六/年嗣封福王)監國于南京
　　北都既陷荘烈帝殉社稷四月己巳報至南京人心
　惶懼時參贊機務兵部尚書史可法方督師勤王在
　浦口諸大臣議立君而福王由崧與潞王常淓(穆宗/孫潞)
　(簡王翊/鏐之子)俱以避賊至淮安倫序當屬福王諸臣慮福
　王立或追怨妖書及梃擊移宫等案潞王立則無後
　患且可邀功隂主之者廢籍禮部侍郎錢謙益及郎
　中周鑣(字仲馭/金壇人)僉事雷縯祚(注見/前)力持其議者兵部
　侍郎吕大器(字儼若/遂寧人)而右都御史張慎言(字金銘/陽城人)詹
　事姜曰廣(字居之/新建人)皆然之移牒可法(大略言福王倫/序當立而有七)
　(不可貪淫酗酒不孝□下不讀書干/預有司也潞王神宗之姪賢明當立)可法遂還南京
　而鳯陽總督馬士英利福王昏庸欲立之密與操江
　誠意伯劉孔昭(基之十/二世孫)總兵高傑劉澤清黄得功劉
　良佐等結而致書于可法可法意未决甲申守備南
　京魏國公徐𢎞基(逹之十/世孫)等户部尚書高𢎞圖(字研/文膠)
　(州/人)等南京守備太監韓贊周等集議于朝大器署禮
　兵二部印不肯下筆吏科給事中李沾(松冮革/亭人)厲聲
　言今日冇異議者死之孔昭亦面斥大器而士英握
　兵于外與諸將送福王至儀真連營江北勢甚張可
　法不得已福王名告廟(時文武官俱集内官宅韓贊/周令各署名籍姜曰廣曰無)
　(悤遽請祭告奉先殿而後行明日至奉先殿諸勲臣/語侵史可法曰廣呵之于是羣小咸月懾曰廣焉)
　乙酉迎王于江浦丁亥百官迎見于龍江闗(在江寕/縣西儀)
　(鳯門/外)王素服角帯哭五月戊子朔王謁孝陵奉先殿
　出居内守備府羣臣入朝王色赧欲避可法曰王母
　避宜正受既朝議戰守可法曰王宜素服郊次發師
　北征示天下以必報讐之義王唯唯明日再朝出議
　監國事張慎言曰國虚無人可遂即大位可法曰太
　子存亡未卜倘南來若何劉孔昭曰今日既定誰敢
　復更可法曰徐之乃退又明日王監國
明福王以史可法高𢎞圖姜曰廣王鐸(孟津/人)竝為東閣
大學士入閣辦事馬士英為東閣大學士仍總督鳯陽
等處軍務
　時廷推閣臣劉孔昭攘臂欲並列衆以勲臣無入閣
　例遏之孔昭勃然曰即我不可馬士英何不可乃并
　推士英又議起廢競舉鄭三俊劉宗周徐石麒孔昭
　舉阮大鋮可法曰先帝欽定逆案母復言越二日拜
　可法𢎞圖士英竝為大學士可法仍掌兵部事士英
　仍督師鳯陽姜曰廣先以曽有異議不用及再推詞
　臣乃以曰廣及王鐸等名上遂與鐸並命又以張慎
　言為吏部尚書起劉宗周為左都御史(宗周聞京師/陷方召募義)
　(旅討賊未發而福/王立遂起故官)徐石麒為右都御史(尋改吏/部尚書)兵部
　尚書張國維以原官回部協理京營戎政(莊烈帝令/國維赴冮)
　(浙督餉出都十日/而城陷至是召還)餘皆遷擢有差
明福王稱帝于南京以史可法督師江北召馬士英入
閣辦事
　史可法定京營制如北都故事侍衛及錦衣衛諸軍
　悉入伍操練錦衣東西兩司房及南北兩鎮撫司官
　不備設以杜告密安人心時馬士英旦夕冀入相及
　督師鳳陽命下大怒以可法所與士英七不可書奏
　之王且令髙傑等疏趣可法視師而自擁兵入覲拜
　表即行可法遂請出師督鎮淮揚王命以便宜行事
　各鎮並聽節制十五日壬寅王稱帝于南京癸丑士
　英即入閣佐理仍掌兵部尚書事乙巳可法陛辭請
　以總兵劉肇基(字鼎維/遼東人)于永綬李棲鳯卜從善金聲
　桓(字虎夫/東衛人)等隨征從之(可法啟行即遣使訪崇禎帝/后梓宫及太子二王所在復)
　(奉命祭告泗鳯二陵祭畢上疏言鳯泗境中今蓬厲/蒿滿目陛下見之當益悲憤願慎終如始戰兢惕)
　(無時怠□二祖列宗必黙祐中興若不思逺畧威斷/不靈東南一隅未可保也王嘉答之時李自成棄京)
　(師西走青州諸郡縣並殺偽官據城自保未知南都/擁立事可法請□頒監國登極二詔慰山東河北軍)
　(民心開禮賢館招四方才智下僚有才被棄者亦悉/舉任用之以監紀推官應廷吉領其事幕府稱得人)
明分淮揚鳯廬為四鎮以黄得功劉良佐劉澤清髙傑
領之
　時議分江北為四鎮劉澤清轄淮海駐淮北經理山
　東一路髙傑轄徐泗駐泗水經理開歸一路劉良佐
　轄鳯夀駐臨淮經理陳把一路黄得功轄滁和駐廬
　州經理光固一路仍進得功靖南侯封傑興平伯澤
　清東平伯良佐廣昌伯時得功澤清傑爭欲駐揚州
　傑先至固欲入城揚州民畏傑不納傑攻城急日掠
　村廂婦女民益惡之知府馬鳴騄(褒城/人)推官湯來賀
　(南豊/人)堅守月餘(進士鄭元勲家城中身詣傑營責以/大義傑頗感悟為欽兵五里外城西)
　(北得暫啟門以進薪而守城者負約數以矢石中傑/兵傑兵復進揚人兢以元勲通傑遂遇害  鄭元勲)
　(歙縣/人)傑知不可攻意稍怠而澤清亦大掠淮上臨淮
　不納良左軍亦被攻王命可法往解得功良佐澤清
　皆聽命乃詣傑營傑憚可法夜掘坎十百埋骸骨旦
　日謁可法帳中詞色俱變汗浹背可法坦懐待之接
　偏禆以温語傑大喜過望然傑亦自是易可法用已
　甲士防衛文檄必取視而後行可法夷然為具疏屯
　其衆于𤓰州傑又大喜可法乃開府揚州(職方主事/萬元吉請)
　(奉詔宣諭四鎮且發萬金犒髙傑令保江淮乃渡江/詣将營約共奬王室諸将嫌漸解廷議以元吉能輯)
　(諸鎮擢太僕少卿/監視江北軍務)
明進封左良玉為寧南侯
　先是荘烈帝詔封良玉寧南伯許功成世守武昌命
　給事中左懋第(字蘿石/萊陽人)便道督戰(事在是/年正月)良玉乃條
　日月進兵狀以聞疏入未奉㫖而京師陷福王立詔
　至其部下有異議不欲開讀廵撫何騰蛟(字雲従黎/平衛人)
　急至良玉所爭之而良玉以從正紀(良玉所/置官名)盧鼎言
　開讀如禮諸将尚洶洶欲引兵東下良玉慟哭不許
　盡出所蔵金銀綵物散之諸将曰此皆先帝賜也受
　國厚恩禍變至此良玉何心獨有之乎于是諸将噭
　然皆哭副将馬士秀奮曰有不奉公令復言東下者
　吾擊之以巨艦置礮斷江衆乃定㑹王命進良玉爵
　為侯廕一子錦衣千户以上流之事專委良玉制書
　到楚而良玉賀表亦至時李自成敗于闗門良玉得
　以其間稍復楚西境之荆州德安承天而騰蛟及總
　督袁繼咸(字季通/宜春人)居江西皆與良玉善南都倚為屏
　蔽(良玉兵八十萬號百萬前五營為親軍後五营為/降軍每春秋肄兵武昌諸山一山幟一色山谷為)
　(滿軍法用兩人夾馬馳曰過對馬足動地殷如雷聲/聞數里諸鎮兵惟髙傑最强不及良玉逺甚然良玉)
　(自朱仙鎮之敗精鋭畧盡其後歸者皆烏合軍容雖/壮法令不復相攝而是時良玉亦老且病無出兵之)
　(意/矣)
明分置應天蘇松巡撫
　以左懋第為應天安徽巡撫祁彪佳(字宏吉浙/江山陰人)為蘇
　松巡撫時蘇州諸生檄討其鄉官從賊者奸民和之
　少詹事項煜及大理寺正錢位坤通政司參議宋學
　顯(吳縣/人)禮部員外郎湯有慶(長洲/人)之家皆被焚刦常
　熟又焚給事中時敏家彪佳請議從逆諸臣罪而治
　焚掠之徒以加等從之(時高傑駐𤓰洲跋扈甚彪佳/尅期往㑹至期風大作傑意)
　(彪佳必無來彪佳擕數卒衝風渡傑大駭異盡撤兵/衛㑹彪佳于大觀樓彪佳披肝膈勉以忠義共奬王)
　(室傑感泣曰傑□人多矣如公傑甘為死/公一日在吳傑一日遵公約矣共飯而别)
明以忻城伯趙之龍(永樂功臣/彝八世孫)總督京營戎政
明淮揚巡撫路振飛(字見白/曲周人)擊賊黨董學禮于宿遷走之
　先是流賊陷山西振飛遣將十七人分道防河由
　徐泗宿遷至安東沭陽且團練鄉兵犒以牛酒得兩
　淮間勁卒數萬至是河南副使吕弼周(鄒平/人)為賊節
　度使進逼淮上武愫(涇陽/人)為賊防禦使招撫徐沛軍
　而賊所遣偽制將軍董學禮等據宿遷振飛擊擒弼
　周愫走學禮(竿弼周法場命軍士人射三矢乃解磔/之縳愫徇諸市鞭八十檻車送南京誅)
　(之/)㑹馬士英欲用所親田仰(廬陵/人)為淮揚廵撫乃罷
　振飛振飛亦遭母䘮無家可歸遂流寓蘇州(振飛在/淮安與)
　(廵按御史王燮頗號召義士同心戮力自振飛既去/王燮亦陞右僉都御史巡撫山東而劉澤清來居淮)
　(城□福自擅散遣義士其桀驁者籍之部下刦掠村/落一空又大興土木造宅壯□僭擬皇居與田仰日)
　(肆歡飲士民憤怨時/山東郡縣已歸我)
(大清王燮亦不能往/  但逡巡河上而已)
六月明追上崇禎帝后諡號
　命諡崇禎帝曰烈皇帝廟號思宗(趙之龍欲傾高𢎞/圖以思非美諡上)
　(疏糾駁尋/改曰毅宗)周后曰孝節皇后又追諡其祖母鄭貴妃
　曰孝寧太后考福恭王曰恭皇帝(尋改諡孝皇帝尊/其墓曰熙陵别立)
　(專/廟)上嫡母鄒氏尊號曰恪貞仁壽皇太后(時太僕少/卿萬元吉)
　(請修建文實錄復其尊稱并還懿文追尊故號把之/寢園以建文既而速褒靖難死事諸臣以作忠義之)
　(氣命從之乃追復懿文太子廟號追諡建文帝曰惠/宗譲皇帝復封其弟允熥等為王并上景帝廟號曰)
　(代宗改諡孝宗張后曰孝成皇后方孝孺等皆為贈/謚立祠又聞崇禎太子及永定二王皆為李自成所)
　(害乃追諡太子曰獻愍/定王曰哀永王曰悼)
明召阮大鋮陛見
　大鋮名掛逆案失職久廢崇禎末以避流賊居南京
　頗招納遊俠為談兵説劒覬以邉才召無錫顧杲吴
　縣楊廷樞等皆復社中名士方聚講南京惡大鋮甚
　作留都防亂掲逐之大鋮懼乃閉門謝客獨與馬士
　英深相結福王既立士英秉政招權罔利日事報復
　時高𢎞圖姜曰廣張慎言等皆以宿徳在位將以次
　引海内人望而士英必欲起大鋮因薦大鋮知兵初
　大鋮在南京與守備太監韓贊周暱及北都既陷中
　官悉南奔大鋮因贊周遍結之為羣奄言東林當日
　所以危貴妃福王者以潛傾史可法等羣奄更極口
　稱大鋮才士英亦言大鋮從山中致書與定䇿謀為
　白其附璫贊導無實跡遂命大鋮冠帶陛見大鋮乃
　上守江䇿陳三要兩合十四隙疏并自白孤忠被陷
　痛詆孫慎行魏大中左光斗且指大中為大逆于是
　大學士姜曰廣侍郎吕大器懷逺侯常延齡(開平王/遇春十)
　(一世/孫)等並言大鋮逆案巨魁不可召給事中羅萬象
　應天府丞郭維經(字六修江/西龍泉人)大理寺丞詹兆恒(字月/如廣)
　(信永/豐人)亦各言逆案不可翻(兆恒疏畧言先皇手定逆/案芟刈羣凶第一美政今)
　(者大讐未報乃怱召大鋮還之冠帶豈不上傷先帝/靈下短忠義氣哉疏奏命取逆案進覽兆恒卽上進)
　(而士英亦以是/日進三朝要典)乃切責萬象等𢎞圖復請下九卿㑹
　議亦不聽
明吏部尚書張慎言罷
　時大起廢籍慎言薦前大學士吳甡前尚書鄭三俊
　王命召甡陛見一日朝罷誠意伯劉孔昭忻城伯趙
　之龍羣詬于廷指慎言及甡為奸邪叱咤徹殿陛給
　事中羅萬象言慎言平生具在甡素有清望安得指
　為奸邪孔昭等伏地痛哭謂慎言舉用文臣不及武
　臣囂爭不已孔昭至欲手刃慎言韓贊周呵之乃止
　既退又疏劾慎言極詆三俊且謂慎言當迎立時阻
　難懷二心乞寢甡陛見命且議慎言欺蔽罪慎言疏
　辨因乞休時兩解之(萬象又言首膺封爵者四鎮也/新改京營又加二鎮銜何嘗不)
　(用武年來封疆之法先帝多寛武臣武臣報先帝者/安在祖制以票擬歸閣臣參駁歸言官不聞委勲臣)
　(以糾劾也使勲臣得兼糾劾文臣可勝逐哉史可法/奏慎言疏薦無不當諸臣痛哭喧呼滅絶法紀恐驕)
　(弁悍卒益輕朝廷御史王孫蕃言/用人吏部職掌奈何廷辱冡宰)𢎞圖等亦以不能
　戢和文武各疏請罷俱不允而吳甡亦竟不復召慎
　言乃再疏乞休遂許其請且諭之曰晉疆未復卿已
　無家可歸沿途僑寓需召慎言遂流寓蕪湖宣城間
　(至國亡後疽發/于背戒勿藥卒)
明總兵劉澤清入朝于南京吏部侍郎吕大器罷
　先是諸臣議擁立時大器主錢謙益雷縯祚言欲立
　潞王(事具/前)及馬士英等推戴福王因遷大器吏部左
　侍郎大器以異議絀自危乃上疏劾士英言其擁兵
　入朝靦留政地翻先皇手定逆案欲躋阮大鋮中樞
　其子以銅臭為都督女弟夫未履行陣授總戎婣婭
　越其杰田仰楊文驄(字龍友/貴陽人)先朝罪人盡登膴仕亂
　名器夫吳甡鄭三俊臣不謂無一事失而端方諒直
　終為海内正人之歸士英大鋮臣不謂無一技長而
　奸回邪慝終為社稷無窮之禍至是澤清入朝疏糾
　大器縯祚懐異圖面薦逆案張㨗(丹陽/人)鄒之麟(武進/人)
　張孫振(霍山/人)等(時武臣名占分地賊入不以上供恣/其所用置封疆兵事一切不問與廷)
　(臣互分黨援干預朝政擠排異已奏牘紛如紀綱盡/裂而澤清所言尤狂悖擁立之初即援靖□故事請)
　(以五月改元又請宥故輔周延儒助餉贓銀又請禁/巡按不得拏訪追贓請法司嚴緝故總督候恂及其)
　(子方域時皆曲意從之及是入朝復阿/士英指力糾大器等  侯方域字朝宗)大器遂乞休
　去以手書監國告廟文送内閣明無他士英憾未巳
　令太常少卿李沾劾之遂削大器籍復命法司逮治
　之尋以蜀地盡失無可蹤跡而止(大器既去沾得超/擢左都御史而謙)
　(益亦以附士英大鋮得為/禮部尚書協理詹事府事)
明鎮江軍亂
　時史可法部將于永綬等四人駐京口浙江入衛都
　司黄之奎亦部水陸兵四千戍其地之奎御軍嚴四
　將兵恣横刃傷民浙兵縳而投之江遂有隙已而守
　備李大開統浙兵斫鎮兵馬鎮兵與相擊遂有隙射
　殺大開亂兵大焚掠死者四百人㑹巡撫祁彪佳至
　永綬等遁去彪佳劾治四將罪賙䘏被難家民大悦
　(前給事中熊汝霖赴召途中上言臣自丹陽來知浙/兵為邉兵所擊火民居十餘里邉帥有言四鎮以殺)
　(掠獲封賞我何憚不為臣意四鎮必毅然北征一雪/此恥今戀戀淮揚何也况一鎮之餉多至六十萬勢)
　(必不能供即倣古藩鎮法亦當在大河以北開屯設/府曾與窔之内而遽以藩籬視之疏奏不省  熊汝)
　(霖字而殷/餘姚人)
明馬士英乞罷慰留之
　士英當國畏東林倚左良玉為難謾語修好而陰忌
　之良玉不自安屬承天守備太監何志孔廵按御史
　黄澍入賀陰伺朝廷動靜澍挾良玉勢當陛見靣數
　士英奸貪不法且言嘗受張獻忠偽官周文江(麻城/人)
　重賄為題授參將罪當斬志孔亦論士英罔上行私
　諸罪司禮太監韓贊周叱志孔退士英跪乞處分澍
　舉笏直擊其背曰願與奸臣同死士英大號呼贊周
　即執志孔候命時有内諭贊周欲令士英引避士英佯引疾請
　罷而賂福邸舊奄田成張執中等泣愬曰上非馬公
　不得立逐馬公天下將議上背恩矣且馬公去誰念
　上者明日即慰留士英士英亦畏良玉請釋志孔而
　命澍速還湖廣未幾復以他事奪澍官(故都督掌錦/衣衛劉僑者)
　(嘗遣戍由周文江賄張獻忠受偽命為錦衣指揮使/及良玉復蘄黄僑削髪逃去澍持之急而士英納僑)
　(賄令訐澍遂復/僑官削澍職)尋以朱盛濃(楚府/中尉)言逮澍良玉留澍
　不遣(良玉令部將羣譁欲下南京索餉因/保救澍袁繼咸亦為上疏代澍申理)士英不得
　已乃免逮澍遂匿良玉軍中良玉與士英由此有隙
明封福府千戸常應俊為襄衛伯
　應俊本革工福王值宼出亡時應俊嘗負行以免于
　難王初立即授左都督至是封襄衛伯世襲太監韓
　贊周盧九徳及福府内臣屈尚忠田成張執中等亦
　以翊戴功各廕其弟姪有差
明命魯王以海(魯荒王檀/之九世孫)居處州
　時山東殘破以海棄藩南奔泊舟京口命暫駐處州
　(明年南京破兵部尚書張國維等迎以/海居于紹興號魯監國順治三年六月)
(大兵克紹興以海遁入海國維及禮部尚書余煌侍郎/  陳函輝等皆死六年吏部尚書張肯堂復迎以海居)
　(舟山/八年)
　(大兵襲舟山以海復航海肯堂自經死鄭成功奉以海/  居金門禮待頗恭既而懈以海不能平將往南溪成)
　　(功使人沉之海中時順治十一年也堂余煌字武貞/㑹稽人陳函輝字本叔臨海人張肯  字載寧松江)
　　(華亭人鄭成功芝龍子南澳在廣東潮州府饒平縣/東南海中中有三澳延袤三百里為閩粤門户今設)
　　(南澳鎮總兵駐此按國維諡忠/敏張肯堂諡忠誠俱  本朝賜)
　秋七月明遣兵部侍郎左懋第等求成于我
大清
　　我
　大清兵連破李自成河北郡縣亦相繼歸附時議遣使
　　通好而難其人懋第母陳殁于燕欲因是返匶葬請
　　行乃拜懋第兵部右侍郎兼右僉都御史與左都督
　　陳洪範太僕少卿馬紹愉偕而令懋第經理河北聨
　　絡闗東諸軍務馬紹愉者故兵部郎官也嘗為陳新
　　甲通使(事見/前)新甲既誅紹愉以督戰致衂為懋第劾
　　罷及是紹愉已起官郎中乃進為少卿副懋第懋第
　　請罷紹愉勿遣(畧言臣此行致祭先帝后梓宫訪東/宫二王蹤跡臣既充使勢不能兼理)
　　(封疆且紹愉臣所劾罷不當復與臣共事必用臣經/理則乞命洪範同紹愉出使而假臣一旅偕山東撫)
　(臣收拾山東以待不敢復言北行如用臣與洪/範北行則去臣經理但銜命而往而勿遣紹愉)閣部
　議止紹愉改遣原任薊督王永吉(高郵/州人)命仍遵前諭
　懋第瀕行言臣此行死生未卜請以辭闕之身效一
　言願陛下以先帝讐恥為心瞻高皇之弓劍則思成
　祖列祖之陵寢何存撫江上之殘黎則念河北山東
　之赤子誰䘏更望時時整頓士馬必能渡河而戰始
　能扼河而守必能扼河而守始能畫江而安衆韙其
　言時令齎白金十萬兩幣帛數萬匹以兵三千人䕶
　行命王永吉(時以永吉總/督山東軍務)暫駐河上料理戰守候北
　使回(時史可法鋭意進兵河南以懋/第等方行兵不宜繼進諭止之)懋第等以十月
　朔至張家灣我
大清令以百人從行入都館之鴻臚寺懋第請祭告諸
　陵及崇禎帝不許乃陳太牢旅所哭而奠之旋以是
　月二十八日遣還出都陳洪範于途次陳密啓請身
　往江南招諸將劉澤清等降附而留懋第等勿遣于
　是自滄州追還懋第改館太醫院而縱洪範南歸(至/明)
　(年五月南京破懋第聞之慟哭其從/弟懋泰先為吏部郎降賊後歸我)
(大清授官矣來謁懋第曰此非吾弟也叱出之尋與從/  行兵部司務陳用極游擊王一斌部司張良佐劉統)
　(王廷佐俱死之惟馬紹愉降/按左懋第  本朝賜諡忠貞)
李自成遁歸西安
　初自成西走至定州我
大清兵追敗之斬賊黨谷可成自成西走真定益悉衆
　迎戰
大兵復擊之賊不能支漸却自成中流矢創甚西踰故
　闗入山西㑹
大兵東返自成乃得鳩合潰散走平陽以讒殺其黨李
　巖(巖故勸自成以不殺收人心及陷京師保䕶懿安/皇后令自盡又獨于士大夫無所拷掠牛金星等)
　(大忌之定州之敗河南州縣多殺偽官自保巖請率/兵往金星隂告自成曰巖雄武有大略非能久下人)
　(者河南巖故鄉假以大兵必不可制因/譖其欲反自成令金星與巖飲殺之)賊衆俱解體
　至是自成復遁歸西安遣别賊陷漢中降總兵趙光
　遠進略保寧張獻忠以兵拒之乃還(自成既屢敗益/強狠自用偽尚)
　(書張第元耿始然皆以小忤死製銅鏌官吏坐賕即/鏌斬民盜一雞者死西人大警懼  張第元汾陽人)
　(耿始然/猗氏人)
明以張有譽(江陰/人)為户部尚書
　内批特用户部侍郎張有譽為尚書高𢎞圖封還力
　諫不聼葢有譽素有清望馬士英欲借以開傳陞倖
　門為阮大鋮地也(未幾又以張㨗為吏部侍郎㨗因/薦逆案吕純如得罪公論士英方)
　(欲用大鋮故亦/以中㫖起之)
明釋高墻罪宗為庻人
　前唐王聿鍵等三百餘人俱釋為庻人禮臣請復聿
　鍵王爵不許尋命徙居廣西平樂府(明年南京破聿/鍵方行次杭川)
　(遇總兵鄭鴻逵户部主事蘇觀生奉之入閩總兵鄭/芝龍廵撫都御史張肯堂與禮部尚書黄道周等定)
　(議奉聿鍵監國閏六月遂自立于福州號隆武改福/州為天興府進芝龍鴻逵為侯觀生道周俱大學士)
　(餘拜官有差時權在鄭氏聿鍵不能有所為屢促芝/龍出兵以餉絀辭竟不行道周請自往江西圖恢復)
　(以七月啓行由廣信/出衢州進至婺源遇)
(大清兵戰敗執至江寕不屈死于是侍郎楊廷麟等請/  聿鍵出江右總督何騰蛟請出湖南原任知州金堡)
　(言騰蛟可恃芝龍不可恃宜棄閩就楚聿鍵從之十/二月自福州起行至建寕明年二月至延平六月)
(大清兵克紹興閩中大震鄭芝龍/  航海去仙霞嶺空無一人七月)
(大兵抵閩關守蒲城御史鄭為虹給事中黄大鵬延平/  知府王士和死□進克興化副使知府事劉永祚仰)
　(藥死八月聿鍵出/走數日方至汀州)
(大兵繼至從官奔散與妃曾氏俱就執妃至九瀧投于/  水聿鍵死于福州給事中熊緯尚書曹學佺通政使)
　(馬思禮等俱死時順治三年也江蘇觀生字宇霖東/莞人金堡仁和人仙霞嶺在浙  衢州府江山縣南)
　(福建建寧府浦城縣北即古泉山之嶺為浙□通□/鄭為虹字天玉江都人黄大鵬字文若建陽人王士)
　(和字□□金谿人劉永祚字叔遠武進人九瀧即九/龍灘在清流縣南險峻為七閩最熊緯字文江南昌)
　(人曹學佺字能始侯官人按/黄道周  本朝賜諡忠端)
八月明設厰衛緝事官尋罷之
　刑科給事中袁彭年(公安/人)疏言厰衛之盛衰闗世運
　之治亂不可不革命責以狂悖沽名謫浙江按察司
　照磨蘇松巡撫祈彪佳亦上疏極論其弊大學士姜
　曰廣擬俞㫖羣奄共撓之曰廣曰緝事不除宗社且
　不可知何厰衛之有乃改命五城御史體訪而罷緝
　事官不設
張獻忠䧟成都明蜀王至澍(蜀獻王椿/九世孫)及巡撫都御史
龍文光(雒容/人)巡按御史劉之勃等死之
　初成都聞賊急蜀王至澍謀遷于滇劉之勃持不可
　内江王至沂與之力爭王將行而守門卒洶洶亂輜
　重有被掠者事遂寢已而新撫龍文光(是年春莊烈/帝命文光代)
　(陳士/竒)總兵劉佳引率兵三千從川北來謀設守諸王
　大姓逸去者半(華陽知縣沈雲祚謁蜀王陳守禦䇿/不聽聞太平王至淥賢往說之曰成)
　(都危在旦夕而王府貨財山積不及今募士殺賊疆/場淪䘮誰為王守至淥言于王亦不聽  沈雲祚字)
　(子凌太/倉人)至是賊逼成都文光等分陴拒守佳引出戰
　而敗賊穴城實以火藥又刳大木長數丈者合之纒
　以帛貯藥向城樓之勃厲衆奮擊賊郤二三里皆喜
　以為將去也初九日黎明火發北樓陷木石飛蔽天
　守陴者皆散賊遂入城蜀王率妃妾自沈于井之勃
　文光等皆被執賊以之勃同鄉欲用之之勃大罵賊
　攢箭射殺之復盡驅文武將吏及軍民男婦于東門
　之外將戮之忽有龍尾下垂賊以為瑞遂停刑文光
　佳引卒不屈死(文光見殺于濯錦橋/佳引自投于浣花溪)副使張繼孟(字/伯)
　(功扶/風人)陳其赤(字石文/崇仁人)僉事劉士斗(字瞻甫/南海人)張孔敎(字/魯)
　(生㑹/稽人)蜀府左長史鄭安民(浙江/人)成都同知方堯相(字/紹)
　(虞黄/岡人)華陽知縣沈雲祚等皆死之(士斗被執見劉之/勃與張獻忠語大)
　(呼曰此賊也公不可少屈獻忠怒命捽以上士斗返/顧語如前遂闔門被殺其赤投百花潭死堯相死于)
　(萬里橋下賊幽雲祚于大慈寺遣其黨饋食以刃脅/降不從遇害後獻忠復欲用諸人備百官繼孟等不)
　(為屈遂/並見殺)
明南京修興寧宫慈禧殿
　先是洛陽之陷福王母妃與王相失居于河南人郭
　守義家王既立始遣總兵王之綱奉迎及是至南京
　命于三日内搜括萬金以充賞賜又諭工部以行宫
　湫隘亟修興寧宫慈禧殿剋期告成以居母妃尋又
　封母妃弟鄒存義為大興伯(時土木並興賜予無節/御用監内官請給工料)
　(銀置龍鳯几榻諸器物及宫殿陳設金玉諸寶封貲/數十萬工部侍郎髙倬奏請裁省光禄寺辦御用器)
　(至萬五千七百有奇倬又以為言/皆不納  髙倬字枝樓忠州人)
明以前大學士王應熊為兵部尚書督師專討蜀寇起
前寧夏巡撫樊一蘅(字君帶/宜賓人)為兵部侍郎總督川陜
軍務
　時張獻忠已據全蜀惟遵義保境自守應熊與一蘅
　避其地命應熊督師一蘅總督軍務討之又遣御史
　米夀圖(昆明/人)廵按四川命吏部簡堪任監司守令者
　從壽圖西行應熊等乃縞素誓師開幕府傳檄諸郡
　舊將㑹師大舉㑹廵撫馬乾(昆明/人)復重慶副將朱化
　龍等復龍安荗州一蘅乃起舊將甘良臣為總統合
　叅將楊展等所携潰卒得三萬人尋復叙州而副將
　曾英(福建/人)連敗賊軍聲大振亦受一蘅節制其他據
　城奉征調者洪雅則曹勛(黎州/叅将)范文光(内江/人)松荗則
　詹天顔(龍巖/人)䕫萬則譚宏譚詣一蘅遂移駐納溪(注/見)
　(前/)與應熊㑹瀘州檄諸路刻期並進獻忠頗懼(事皆/在明)
　(年至順治/三年我)
(大清兵入蜀誅獻忠餘賊南奔至重慶/  曾英戰歿應熊避之畢節衛尋卒㑹)
(大兵北旋一蘅復駐江上為收復計時蜀中大/  亂諸将各據地自擅一蘅令不行順治八年)
(大清兵南征一蘅遁山中遘疾卒蜀中将士俱盡/  而壽□出奔沅州至順治十一年城破亦死)
明以越其杰為右僉都御史廵撫河南
　時河南諸將各結寨自固其最大者開封汝寧間則
　劉洪起南陽則蕭應訓洛陽則李際遇諸帥中獨洪
　起勇而好義數殺賊有功嘗與巡按御史陳潛夫大
　破賊將陳徳于桞園潛夫因請予掛印為將軍馬士
　英不聴前僉事越其杰本坐贓遣戍赦居南京以士
　英姻婭特起為河南巡撫老憊不知兵潛夫所建白
　皆不用諸鎮兵無至者㑹其杰以事譖潛夫于士英
　(蕭應訓復南陽及泌陽舞陽桐栢遣子三傑獻㨗潛/夫授告身飲之酒鼓吹前導出三傑喜過望往謁其)
　(杰其杰覬其賄故為尊嚴厲詞詰責詆為賊三傑泣/而出萌異心潛夫過諸寨皆鐃吹迎送其杰問過之)
　(諸寨皆閉門不出/其杰恚故譖之)士英竟調潛夫還以凌駉(歙縣/人)代
　之
明選淑女
　時以母妃命選淑女羣奄借端肆擾隠匿者至鄰里
　連坐兵科給事中陳子龍(字卧子松江華亭人哲王/時死節  本朝賜諡忠裕)
　言中使四出搜巷凡有女之家黄紙貼額持之而去
　閭井騷然明㫖未經有司中使私自搜採甚非法紀
　御史朱國昌(臨安/衛人)亦以為言乃命禁訛傳誑惑者尋
　復使太監李國輔等分詣蘇杭採訪民間婚娶一空
明賜北京死節諸臣贈諡
　北京文武臣殉難者並子贈諡世廕立廟于雞鳴山
　賜額曰旌忠其列于正祀者文臣二十四人(范景文/倪元潞)
　(李邦華王家彦孟兆祥施邦曜凌義渠吳麟徵周鳯/翔馬世竒劉理順汪偉申佳允吳甘來王章陳純徳)
　(陳良謨成徳許直金鉉及大同廵撫衛景瑗宣府廵/撫朱之馮布衣湯文瓊諸生許琰  范景文等事具)
　(前許琰字玉仲吳縣人聞京師破趨古/廟自經為人所解及哀詔至竟不食死)武臣七人(新/樂)
　(侯劉文炳惠安伯張慶臻襄城伯李國楨駙馬都尉/鞏永固左都督劉文擢山西總兵官周遇吉遼東總)
　(兵官呉襄前文/炳等事具)内臣一人(王承恩/事具前)婦人九人(成徳母/張氏金)
　(鉉母章氏汪偉妻耿氏劉理順妻萬氏妾李氏馬世/竒妾朱氏李氏陳良謨妾時氏吳襄妻祖氏事具前)
　附祀者文臣七人(進士孟章明及郎中徐有聲給事/中顧鋐彭琯御史俞志虞總督徐)
　(標副使宋廷煥川孟章明徐有聲徐標事具前顧鋐/成都人彭琯永  人俞志□浙江人朱廷煥單縣人)
　(以副使分廵大名/流賊陷城被執死)武臣十五人(成國公朱純臣鎮逺/候顧肇迹定逺候鄧)
　(文明武定候郭培民陽武候薛濓永康候徐錫登西/寧候宋裕徳懐寜候孫維瀋彰武伯楊崇猷宣城伯)
　(衛時春清平伯呉遵周新建伯王先通安鄉伯張光/燦右都督方履泰錦衣衛千户李國祿  時春事具)
　(前純臣東平王能入世孫肇迹夏國公成十一世孫/文明寧河王愈十世孫培民營國公英九世孫濓鄞)
　(國公禄七世孫錫登蔡國公忠十世孫裕徳晟十世/孫維藩鏜八世孫崇猶信七世孫遵周梁國公成七)
　(世孫光通守仁曾孫光燦興/六世孫履泰南和伯一元子)内臣六人(李鳯翔王之/心高時明禇)
　(憲章方正化張國元掌方正化事貝前鳯翔司禮秉/筆太監時明故司禮  印太監憲章國元皆提督諸)
　(監局太監並殉難而之/心家最富降賊拷掠死)命有司春秋致祭然顧鋐彭
　琯愈志虞輩特為賊拷死皆濫與其列而郎中周之
　茂等並以不屈死(事具/前)顧未邀贈䘏他如御史馮恒
　登(新昌/人)員外郎鄭逢所行人謝于宣(鄞縣/人)郎中李逢
　申知縣鄒逢吉(湖口/人)等皆拷死亦並獲贈諡時南北
　阻絶多未能核實也(又子前大學士孫丞宗太常少/卿鹿善繼祠諡又湖廣殉難巡)
　(按御史劉熙祚參政許文岐推官蔡道憲等並予贈/諡禮部尚書顧錫疇又言温體仁得君行政最專且)
　(久其負先帝罪大且深乞削其文忠之諡而補文震/孟羅喻義姚希孟吕維祺諸臣諡庶天下有所勸懲)
　(王亦從之仁孫承宗鹿善繼劉熙祚等事具前許文/岐字我西  和人蘄州陷被執賊繫之後營文岐陰)
　(與同繫舉人奚鼎鉉等數十人相結圖賊謀洩被害/蔡道憲字元白晉江人為長沙推官城陷被執賊㗖)
　(以官嚼齒大罵賊磔之健卒林國俊/等九人殉焉顧錫疇字九疇崑山人)
明封鄭芝龍為南安伯
　尋命為總兵官鎮守福建復令其弟鴻逵帥舟師駐
　鎮江防守
明以阮大鋮為兵部侍郎巡閲江防
　大鋮之召大學士高𢎞圖以去就爭馬士英意稍折
　遲囘月餘至是復用安遠侯柳祚昌(并八/世孫)薦起大鋮
　兵部添註右侍郎仍禁廷臣不得把持阻諫左都御
　史劉宗周疏言大鋮昔爭吏垣不得致魏大中死詔
　獄殺大中者魏璫大鋮其主使也即才果足用臣慮
　黨邪害正之才終病世道且祖宗故事九列必用廷
　推乃者中㫖頻降司農之後繼之少宰(司農張冇譽/少宰張提也)
　未幾而大鋮司馬又繼之其為墨勅斜封之漸有不
　待問者大鋮進退實係江左興亡乞寢成命給事中
　熊汝霖亦言大鋮以知兵擢當置有用之地若止優
　游司馬則樞輔已優為之何必增置命切責宗周而
　格汝霖疏不聴尋命大鋮兼右僉都御史巡閲江防
九月明黄得功趨揚州高傑以兵襲儀真不克
　初史可法置得功儀真與傑陰相牽制及是登萊總
　兵黄蜚將之任蜚與得功同姓稱兄弟移書請兵備
　非常得功率騎三百由揚州往高郵迎之傑素忌得
　功又疑圖已乃伏精卒道中邀撃之得功行至土橋
　方作食伏起出不意上馬舉鐡鞭飛矢雨集馬踣騰
　他騎馳有驍騎舞槊直前得功大呼反鬬挾其槊而
　抶之人馬皆糜復殺數十人跳入頽垣中哮聲如雷
　追者不敢進遂疾馳至其軍得免方鬬時傑潛師𢷬
　儀真得功兵頗傷而所俱行三百騎皆沒遂訴於南
　京願與傑决一死戰命太監盧九徳及可法遣監軍
　萬元吉和解之不可㑹得功有母䘮可法往弔語之
　曰土橋之役無智愚皆知傑不義今將軍以國故捐
　盛怒而歸曲于髙是將軍収大名于天下也得功色
　稍和終以所殺亡多為恨可法令傑償其馬復出千
　金為母賵得功不得已聽之
明大學士姜曰廣罷
　曰廣與髙𢎞圖協心輔政而馬士英挾擁戴功内結
　勛臣朱國弼(保國公永/五世孫)劉孔昭趙之龍外連諸鎮劉
　澤清劉良佐等謀擅朝權深忌二人沮阮大鉞進
　用益為所疾曰廣遂抗疏乞休(大畧言前旯文武交/競既慚無術調和近)
　(賭逆案忽翻又愧不能寢弭先帝善政雖多而頻出/口宣職為亂階所得閣臣則貪滛巧猾之周延儒等)
　(所得部臣則隂邪貪狡之王永光等所得勲臣則力/阻南遷盡撤守禦狂穉之李國楨等所得大將則紈)
　(絝支離之倪寵王樸等所得言官則貪横無頼之史/莖陳啟新等後效亦可賭矣今又創一秘方但求面)
　(對立談取官同登場之戲劇下殿得意類贏勝之販/夫决亷恥之大防長便侫之惡習此豈可為訓哉臣)
　(待罪綸扉半壁東南有同幕雀愧死/無地終夜□膺願乞骸骨還鄉里)疏入慰留之士
　英大鋮等滋不悦國弼孔昭遂以誹謗先帝誣衊忠
　臣李國楨為言交章攻之曰廣又與士英面詆(曰廣/言上)
　(以親以序自應立汝何功士英□聲曰臣無/功汝輩欲立潞藩故臣成功耳爭辨久之)宗室朱
　統􁨒(新建/人)者素無行士英啖以官使擊曰廣疏不由
　通政司為禮科所駁通政司劉士楨(萬安/人)亦劾其違
　制俱不問劉澤清復假諸鎮疏攻曰廣以三案舊事
　及迎立異議為詞請執下法司正謀危君父之罪頃
　之統􁨒復劾曰廣五大罪(一引用東林死黨把持朝/政二交聨江湖大俠日窺)
　(南都聲息非謀刧遷則謀别戴/三庇從賊諸臣四納賄五奸媳)曰廣既連被誣衊屢
　疏乞休至是始得請(曰廣入辭諸大臣威在列曰廣/言微臣觸忤權奸自分萬死上)
　(恩寛大猶許歸田但臣歸後當還以國事為重士英/勃然曰吾權奸汝且老而賊也因叩頭言臣從滿朝)
　(異議中擁戴陛下願以犬馬餘生歸老貴陽如陛下/留臣臣亦但多一死曰廣叱之曰擁戴是人臣居功)
　(地耶士英曰汝謀立潞藩功安在爭論久之時不能/㫁但諭以叔父賢明當立二先生無傷國體也既出)
　(復于朝堂相/詬詈而罷)曰廣遂還江西(其後故將全聲桓者初/在史可法麾下後𨽻左)
　(良玉良玉死/聲桓降于我)
(大凊為南昌副總兵既而復叛附桂王由榔迎曰廣以/  資號召聲桓敗曰廣投偰家池死  本朝賜諡忠確)
　(偰家池在新建縣/西北偰家樓下)
明左都御史劉宗周罷
　宗周初聞召命以大讐未報不敢受職自稱草莾孤
　臣疏陳時政言今日大計舍討賊復讐無以表陛下
　渡江之心非毅然決䇿親征無以作天下大義之氣
　因進四䇿(一曰據形勢以窺進取江左非偏安之業/請進圖江北以鳳陽駐親征之師一曰重)
　(藩屏以資彈壓劉澤清髙傑倡逃可斬一曰慎爵賞/以肅軍情分别各師封賞孰嘗孰濫一曰  核舊官)
　(以立臣紀受偽官叛/逃者宜分别定罪)命納其言宣付史館而馬士英
　高傑劉澤清恨甚滋欲殺宗周宗周請告不許遂抗
　疏劾士英(大畧言陛下龍飛淮甸天實予之乃以扈/蹕微勞晏然入内閣進中樞者非士英乎)
　(于是李沾劉孔昭等譁然聚訟而羣隂且翩翩然矣/高傑一逃將而奉若驕子劉黄諸將各有舊汎地而)
　(置若奕棋京營自祖宗以來皆勲臣為之陛下立國/伊始即有内臣盧九徳之命士英不得辭其責惟陛)
　(下首辯隂陽消長之機出士英仍督鳯陽聨絡諸鎮/史可法即不還中樞亦當自淮而北厯河以南别開)
　(幕府與士英相犄角京營提督獨斷/寢之書之史冊為𢎞光第一美政)優㫖答之而促
　其速入士英大怒即日具疏辭位且揚言曰劉公自
　稱草莾孤臣不書新命明示不臣天子也其私人朱
　統􁨒遂劾宗周疏請移蹕鳯陽高墻所在欲以罪宗處
　皇上而與史可法擁立潞王其兵已伏丹陽當急備
　而澤清傑日夜謀所以殺宗周不得乃遣客十輩往
　刺之(宗周時在丹陽終日危坐未嘗有惰/客客前後至者皆不忍加害而去)適京口軍
　亂(事具/前)士英以統􁨒言為信亦震恐于是澤清疏劾
　宗周隂撓恢復欲誅臣等激變士心劉良佐亦言宗
　周力持三案為門户主盟倡義親征圖晁錯之自為
　居守疏未下澤清復草一疏署傑良佐及黄得功名
　上之言宗周勸上親征謀危君父陰結死黨迫刦乘
　輿如宗周入都臣等即渡江赴闕正春秋討賊之義
　疏入舉國大駭傳諭和衷集事(初澤凊疏出遣人録/示傑傑曰我輩武人)
　(乃預朝事耶得功疏辨臣不與聞士英寢不奏可法/不平遣使徧詰諸鎮咸云不知遂據以入告澤清輩)
　(由是/氣沮)宗周不得已以七月十八日至南京㑹阮大鋮
　進用宗周復請告王許其乘傳歸里將行疏陳五事
　(一曰修聖政毋以近娛忽逺猷一曰振王綱母以主/恩傷臣紀一曰明國是毋以邪鋒危正氣一曰端治)
　(術毋以刑名先教化一曰/固邦本毋以外釁釀内憂)亦但優㫖報聞而已(明年/六月)
　(杭州破宗周不食死/  本朝賜諡清介)
明史可法遣諸將分守要地髙傑移駐徐州
　初可法出巡淮安閲劉澤清士馬返揚州請餉為進
　取資馬士英靳不發可法疏趣之因言今事勢更非
　昔比必專主討賊復讐舎籌兵籌餉無議論舎治兵
　治餉無人才優㫖褒答而不能行至是可法議分布
　諸將奏請以總兵李成棟鎮徐州賀大成鎮揚州王
　之綱鎮河南李本身胡荗楨𨽻高傑麾下為前鋒而
　令劉肇基駐高家集李棲鳯駐睢寧以防河用張天
　禄為閣標前鋒駐𤓰洲高傑故䟦扈可法日以君臣
　之大義曉示之傑感其忠奉約束可法因與謀恢復
　調黄得功劉澤清二鎮赴邳宿防河傑自提兵直趨
　開歸且瞰宛洛荆襄以為根本傑遂具疏上之且曰
　得功與臣介介前事臣知報君雪耻而已安能與同
　列較短長哉然得功終不欲為傑後勁而澤清尤狡
　横難任可法不得已乃移得功廬州以防桐皖調劉
　良佐赴邳徐進復黄汝與傑相聲援傑遂帥兵移鎮
　徐州以左中允衛允文(字祥趾/韓城人)兼兵科給事中監其
　軍(徐州土賊程繼孔崇禎末被擒至/京乘亂逃歸傑至徐州擒斬之)
明逮前浙江巡撫御史左光先下獄
　阮大鋮既得志專務報復既排去劉宗周等于是盡
　召逆案楊維垣虞廷陛(嘉興/人)等十餘人及所善蔡奕
　琛唐世濟(烏程/人)張孫振袁宏勲(慈谿/人)等布列要路浙
　江廵按御史左光先者光斗之弟故與大鋮世讐又
　嘗首劾士英大鋮益恨刺骨光先在浙嘗平許都亂
　(都東陽人家富任俠知縣姚孫榘索賄不得誣其結/黨謀逆都遂反光先以撫標兵討之都乞降遂殺之)
　(姚孫榘/桐城人)至是光先已去而都餘黨復叛大鋮因坐以
　激變逮下獄蘇松廵撫祁彪佳疏救士英大鋮并恨
　彪佳嗾張孫振論其奸貪彪佳遂移疾去(明年杭州/破彪佳即)
　(不食尋端坐池中而/死  本朝賜諡忠恵)
明吏部尚書徐石麒罷
　石麒初入朝上疏陳七事(省庻官慎破格行久任重/名器嚴起廢明保舉交堂)
　(亷/)褒納之時當考選石麒與都御史劉宗周矢公甄
　别擬莊元辰(鄞縣/人)等十三人為科道馬士英庇其私
　人更易殆半御史黄耳鼎(蘄水/人)給事中陸郎(上元/人)有
　物議石麒以年例出之朗賄奄人内傳留用耳鼎尋
　亦復官石麒發其罪朗恚疏詆石麒耳鼎亦兩疏劾
　石麒并言其枉殺陳新甲石麒疏辯求去益力士英
　擬嚴㫖不許令馳驛歸(石麟剛方清介值權奸用事/欝鬱不得志士英挾定策功)
　(將圖封石麒議格之中□田成輩請囑石麒/拒不應由是中外皆怨搆之去明年南京破)
(大軍至浙江□麒方居城外曰吾大臣也城亡與/  亡復入居城中朝服自縊死  本朝賜諡忠懿)
冬十月明以前兵部尚書張縉彦總督北直山西河南
軍務
　時馬士英掌中樞絶不銳厲恢復日以鋤正人引兇
　黨為務初舉朝以逆案攻阮大鋮大鋮憾甚及見北
　都從逆諸臣頗多附㑹清流者因倡言曰彼攻逆案
　吾作順案相對以李自成偽號曰順也士英因疏糾
　光時亨(桐城/人)陳名夏(溧陽/人)周鍾(□從/弟)項煜等以諸人
　皆附東林故重劾之其他大僚降賊者反不之及賄
　入輒復其官縉彦以本兵首先開門從賊自成敗走
　縉彦竄歸河南至是自言集義勇擒偽官収復列城
　士英主之即授原官總督軍務許便冝行事給事中
　李維樾言縉彦闇曶失機寸斬莫贖逆賊入宫青衣
　候㸃賊敗竄歸安能復收河北總督何官顧畀賊臣
　士英等勿恤也(時北都降賊諸臣多以賊敗南遷史/可法言北都之變臣子皆當有罪若)
　(在北者始應從死豈在南者獨非人臣卽臣可法謬/典南樞臣士英叨任鳯督未能疾趨北援鎮臣澤清)
　(傑以兵力不支折而南走是首應重論者臣等罪也/乃鈇鉞未加且恩榮叠被獨于在北諸臣毛舉而槩)
　(繩之豈散秩閑曹責反重于南樞鳯督哉宜摘其罪/状顯著者重懲示儆若偽命来汚當置不問其逃避)
　(後至者許戴罪討賊赴臣/軍前酌用時不能盡從也)
明大學士高𢎞圖罷
　初阮大鋮入見以𢎞圖不附東林引為証𢎞圖顧力
　言逆案不可翻大鋮及馬士英並怒(一日閣中言及/故庶吉士張溥)
　(士英曰吾故人也死酹而哭之姜曰廣笑曰公哭東/林亦東林耶士英曰我非叛東林東林拒我耳𢎞圖)
　(因慫惥之士英意解㑹劉宗周劾疏上大鋮宣言曰/廣實使之于是士英怒不可止力薦張㨗謝陞朝端)
　(益水/火矣)𢎞圖因乞休請召還史可法皆不許至是凡四
　疏乞休乃許之(𢎞圖旣致仕無家可歸流寓㑹稽及/南京破逃野寺中絶粒而死  木朝)
　(賜諡/忠貞)
明鳯陽地震
明遣太監孫元徳督賦浙江
　先是命太監王肇基(即王/坤)督催浙閩金花銀以給事
　中羅萬象執奏而止及是復遣司禮太監孫元徳往
　　浙督催内庫及户工二部錢糧尋以高起潛請餉又
　　于浙閩増𣲖二十萬亦令元徳催觧軍前
　明以張㨗為吏部尚書楊維垣為通政使
　　馬士英獨握國柄一聼阮大鋮計朝政濁亂賄賂公
　　行時徐石麒既去士英欲用張國維掌吏部而大鋮
　　結内奄取中㫖特授張㨗士英􁂚𣅿良久楊維垣力
　　謀起官禮部尚書錢謙益因上疏薦維垣及蔡奕琛
　　且頌士英功而盡雪逆案賈繼春等維垣遂得授通
　　政使(未幾進左副都衘史/奕琛亦授吏部侍郎)
　我
大清兵西討李自成分兵下江南
　　先是我睿親王多爾衮令南來副將韓拱薇參將陳
　　萬春等齎書致史可法(書曰于向在潘陽即知燕京/物望咸推司馬後入關破賊)
　　(得與都人士相接識介弟於清班曽託其手靮平安/奉致𠂻緒末審以何時得逹比□道路紛紛多謂金)
　　(陵有自立者夫君父之□不共戴天春秋之義有賊/不討則故君不得書葬新君不得書即位所以防亂)
　　(臣賊子法至嚴也□賊李自成稱兵犯闗手毒君親/中國臣民不聞加遺一矢平西王吳三桂介在東陲)
　(獨效包/胥之哭)
(朝廷感其忠義念累世之宿好棄近日之小嫌爰整貔/  貅驅除狗䑕入京之日□崇懐宗帝后諡號卜𦵏山)
　(陵悉如典禮親郡王將軍以下一仍故封不加改削無/勲戚文武諸臣咸在朝列恩禮有加耕市不驚秋毫)
　(擾方擬秋高氣爽遣将西征傳檄江南聫兵河/朔陳師鞠旅戮力同心報乃君國之讐彰我)
(朝廷之徳豈意南州諸君子苟安旦夕弗/  審事機聊慕虗名頓忘實害予甚惑之)
(國家之撫定燕都乃得之於闖賊非取之於/  明朝也賊毁明朝之廟主辱及先人我)
(國家不憚征繕之勞悉索敝賦代為雪耻孝子仁人當/  如何感恩圖報兹乃乘逆寇稽誅王師暫息遂欲雄)
　(據江南坐享漁人之利揆諸情理豈可謂平将以為/天塹不能飛渡投鞭不足斷流耶夫闖賊但為明朝)
　(得耳未嘗/  罪於我)
(國家也徒以薄海同讐特仲大義□若擁號稱尊便是/  天有二日儼為勍敵于将簡西行之鋭轉斾東征且)
　(擬釋彼重誅命為前導夫以中華全力受制潢池而/欲以江左一隅兼支大國勝負之数無待蓍龜矣予)
　(君子之爱人也以徳細人則以姑息諸君子果識時禄/知命第念故主厚爱賢王宜勸今削號歸藩永綏福)
(朝廷當得以虞賔統承禮物帯礪/  山河位在諸王候上庻不負)
(朝廷伸義討賊興滅繼絶之初心至南州羣彦翩然來/  儀則爾公爾候列爵分土有淮西之典例在惟執事)
　(實圖利之輓近士大夫好高樹名義而不顧國家之/急每有大事輒同築舍昔宋人議論未定兵已渡河)
　(可為殷鍳先生領䄂名流主持至計必能深維終始/寕忍随俗浮沉取舍從違應早審定兵行在即可西)
　(可東南國安危在此一舉願諸君子同以討賊為心/母貪一身瞬息之榮而重故國無窮之祸為亂臣賊)
　(子所笑予實有厚望焉記有之惟善人能受盡言散/布腹心佇聞明敎江天在望延跂為勞書不宣意)
　可法旋遣人答書(書曰南中向接好音法随遣使問/訊吳大将軍未敢遽通左右非委)
　(隆誼于草莽也誠以大夫無私交春秋之義今倥偬/之際忽捧琬琰之章真不啻從天而䧏也循讀再三)
　(殷殷至意若以逆/賊尚稽天討煩)
(貴國憂法且感且愧懼左右不察謂南中/  人民媮安江左竟㤀君父之怨敬為)
(貴國一詳陳之我大行皇帝敬天法祖勤政爱民真堯/  舜之主也以庸臣悮國致有三月十九日之事法待)
　(罪南樞救援無及師次淮上凶問遂來地坼天崩山/枯海泣嗟乎人孰□君雖肆法于市朝以為泄泄者)
　(之戒亦奚疋謝先皇帝于地下哉爾時南中臣民哀/慟如䘮考妣無不拊膺切齒欲悉東南之甲立剪兇)
　(讐而二三老臣謂國破君亡宗社為重相與迎立今/上以繋中外之心今上非他神宗之孫光宗猶子而)
　(大行皇帝之兄也名正言順天與人歸五月朔日駕/臨南都萬姓夾道歡呼聲聞數里羣臣勸進今上悲)
　(不自勝讓再讓三僅允監國迨臣民伏闕屢請始以/十五日正位南都從前鳯集河清瑞應非一即告廟)
　(之日紫雲如盖祝文升霄萬目共瞻欣𫝊盛事大江/湧出柟梓數十萬章助修宫殿豈非天意也哉越數)
　(日遂命法視師江北刻日西/征忍傳我大将吴三桂借兵)
(貴國破走逆成為我先皇帝后發䘮成禮掃清宫闕撫/  輯羣黎且罷薙髪之令示不忘本朝此等舉動振古)
　(鑠今凡大明臣子無不長跽北向頂禮加額又豈但/如明諭所云感恩圖報已乎謹于八月薄治筐篚遣)
　(使犒師兼欲請命鴻裁連兵西討是以王師旣發復/次江淮乃辱明誨引春秋大義來相詰責善哉乎推)
　(言之然此又為列國君薨世子應立有賊未討不忍/死其君者止説耳若夫天下共主身殉社稷請宫皇)
　(子慘變非常而猶拘牽不即位之文坐昧大一統之/義中原鼎沸倉猝出師將何以維繫人心號召忠義)
　(紫陽綱目踵事春秋其間特書如莽移漢鼎光武中/興丕廢山陽昭烈踐阼懐愍亡國晉元嗣基徽欽蒙)
　(塵宋髙纘統是皆于國讐未剪之日亟正位號綱目/未嘗斥為自立率以正統與之甚至如元宗幸蜀太)
　(子即位靈武議者疵之亦未嘗不許以行權幸其光/復舊物也本朝傳世十六正統相承自治冠帯之族)
　(繼絶存亡/仁恩遐被)
(貴國□在先朝夙膺封號載在盟府寧不聞乎今痛心/  本朝之難驅除亂逆可謂大義復著于春秋矣昔契)
　(丹和宋止嵗輸以金繒回/紇助唐原不利其土地况)
(貴國篤念世好兵以義動萬代瞻仰在此一舉若乃乘/  我䝉難棄好崇讐規此幅􁆟為徳不卒是以義始而)
　(以利終為賊/人所竊笑也)
(貴國豈其然往先帝軫念潢池不忍盡戮勦撫互用貽/  悞至今今上天縱英明刻刻以復讐為念廟堂之上)
　(和衷體國介胄之士涕泣枕戈忠義民兵願為國死/竊以為天亡逆闖當不越于斯時矣語曰樹徳務滋)
　(除惡務盡今逆成未服天誅諜知捲土西秦/方圖報復此不獨本朝不共戴天之恨抑亦)
(貴國除惡未盡之憂伏乞監同讐之誼全始終之徳合/  師進討問罪秦中共梟逆賊之頭以洩敷天之憤則)
(貴國義問焒燿千秋本朝圖報惟力是視從此兩國世/  通盟好傳之無窮不亦休乎至于牛耳之盟則本朝)
　(使臣久已在道不□扺燕奉盤盂從事矣法北望陵/廟無涕可揮身蹈大戮罪應萬死所以不即從先帝)
　(者實為社稷之故傳曰竭股肱之力繼之以忠貞法/處今日鞠躬致命克盡臣節所以報也惟殿下實昭)
　(鍳/之)至是山西山東郡縣已次第撫定我
大清乃命英親王阿濟格為靖逺大将軍帥師西討李
　自成豫親王多鐸為定國大將軍帥師下江南
明定諸鎮兵額
　江北督撫四鎮額兵三萬楚撫額兵一萬京營額兵
　一萬五千時九江總兵袁繼咸為馬士英等所惡因
　汰其軍餉六萬軍中有怨言繼咸爭之不聼(繼咸又/議造戰)
　(艦檄九江僉事葉士彦截置材木士彦封還其檄繼/咸劾之士彦同年御史黄耳鼎亦劾繼咸且言繼咸)
　(嘗勸左良玉立他宗而良玉不從良玉聞之疑懼上/疏明與繼咸無隙耳鼎受指使而言由是南京籍籍)
　(益為良玉脅制朝廷/矣  葉士彦巢縣人)
十一月鳯陽陵災
　松栢皆燼
張獻忠僭號于成都
　獻忠既有全蜀遂僭號大西國王偽稱大順元年修
　蜀王府居之設丞相尚書五軍都督府等官(用汪兆/麟命為)
　(左右丞相王□麟冮鼎鎮龔完敬為尚書養子孫可/望艾能竒劉文秀李定國等皆為將軍賜姓張氏鼎)
　(鎮完敬尋以小過刲剔死脅川中士大夫受偽職前/布政使尹伸給事中吳宇英皆不屈死  江鼎鎮南)
　(充人龔完敬彭縣人尹伸/敘州人吳宇英廣元人)遣諸偽將分屠各府州縣
　(詭開科取士集于青羊宫盡殺之筆墨成邱塚坑成/都民于中園殺各衛籍軍九十八萬偽官朝㑹呼獒)
　(數十下殿獒所齅者引出斬之名天殺又/創生剝人法皮未去而先絶者刑者抵死)將卒以殺
　人多少敘功共殺男女六萬萬有竒㑹諸郡義兵並
　起獻忠憤怒誅殺益毒川中人跡殆絕列城内至雜
　樹成拱云(後二年獻忠盡焚成都宫室鏟其城率衆出川北又/欲盡殺川兵偽將劉進忠率川兵一軍盡逃會我)
(大清兵至漢中進忠降乞為嚮導/  至鹽亭界大霧獻忠曉行猝遇)
(大兵中矢墜馬蒲伏積薪下擒出斬/  之  鹽亭魏縣今屬四川潼川府)
明史可法帥師進次清江浦
　可法聞李自成敗還陜西決䇿北行高傑旣赴徐州
　可法遂帥師進次清江浦遣官屯田開封為經畧中
　原計時諸將各分汛地擇便利者自王家營(在清河/縣東北)
　(黄河/北岸)而北至宿遷最衝要諸鎮不敢任可法自任之
　令幕下文武築壘縁河南岸(可法以自成未滅上疏/請頒討賊詔書大畧言)
　(偏安者恢復之退歩未有志在偏安而遽能自立者/也大變之初黔黎灑泣紳士悲哀猶有朝氣今則兵)
　(驕餉絀文恬武嬉頓成幕氣矣河上之防百未經理/人心不肅威令不行復讐之師不聞及闗陜討賊之)
　(詔不聞逹燕齊君父之讐置諸膜外憶臣等迎駕時/陛下言及先帝則泣下沾襟㳟謁孝陵則淚㾗滿袖)
　(皇天后土實式鑒臨曽幾何時頓忘斯志先皇帝死/于賊恭皇帝亦死于賊此千古未有之痛國家變出)
　(非常在北諸臣死節者無多在南諸臣討賊者復少/此千古未有之恥夫庶民之家父兄被殺尚思穴胸)
　(斷脛得而甘心况在朝廷顧可□置臣恐恢復無期/即偏安亦未可保也今宜速發討賊之詔責臣與諸)
　(鎮悉簡精銳直指秦關庶海内忠臣義士聞而感憤/且陛下嗣登大寳原與先朝不同諸臣但有罪當誅)
　(曽無功足録臣于登極詔藁特將加恩一欵刪除不/意後來仍復開載致貽笑天下今恩外加恩紛紛未)
　(已武臣腰玉名器濫觴自後尤宜慎重專待有功庶/猛將武夫有所激厲至行兵討賊最苦無糧搜括不)
　(可行勸輸亦難繼請將不急之工程可已之繁費一/切報罷朝夕之燕衎左右之進獻一切謝絶即事關)
　(典禮萬不容已者亦槩從節省蓋賊一日未滅即有/深宫曲房豈能安處錦衣玉食豈能安享必刻意在)
　(雪恥報讐振舉朝精神萃萬方物力盡并于選將練/兵一事庶人心可鼓天意可囘疏奏不省時諸鎮位)
　(秩已崇咸逡巡無進師意可法悔之語其客欲斬已/及馬士英高𢎞圖姜曰廣四人頭為任事不忠之戒)
　(因上疏請責成諸鎮進戰可法每繕疏循環諷誦聲/涙俱下聞者無不感泣士英第取優㫖報之而已)
我
大清兵入宿遷
　　我
　大清兵取海州遂取宿遷史可法舟次鶴鎮聞報遣總
　　兵劉肇基往援復其城越數日
　大清兵圍邳州軍城北肇基援之軍城南相持半月而
　　解復分兵㧞贛榆豐沛等縣皆降(可法以聞馬士英/大笑不止坐客楊)
　　(士聰問故士英曰君以為誠有是事耶此史公妙用也歳將暮防河人/將吏應敘功耗費軍資應稽算此特為敘功稽算地耳楊士聰濟寧)
　明命𣙜酒稅
　　馬士英請𣙜酒助餉下部議從之士英又請免童生府
　　州縣試分上中下户納銀即赴院試又奏開助工等例
　　暴斂益甚民間因有掃盡江南金填塞馬家口之謡
　明逮治前昌平巡撫何謙(崑山/人)等
　　御史沈宸荃(慈谿/人)言經畧山東河南者王永吉張縉
　　彦也先帝㧞永吉為總督不救國危擢縉彦典中樞
　　率先從賊即加二人極刑不為過陛下屈法用之而
　　永吉觀望逗遛縉彦狼狽南竄死何以對先帝生何
　以對陛下昌平巡撫何謙失陷諸陵罪亦當按都城
　既陷守土臣宜皆厲兵秣馬以報國讐乃賊塵未揚
　輒先去以為民望如河道總督黄希憲山東巡撫邱
　祖徳(字念修/成都人)尚可容偃臥家園乎疏入永吉縉彦釋
　勿問逮謙祖德等付法司治之
明桂王常瀛卒于梧州
　常瀛初封衡州張獻忠陷湖南常瀛走廣西遂居梧州至
　是以憂悸致疾卒(常瀛世子先次子安仁王由□未幾亦月/卒次由榔初封永明王至順治三年八)
(大兵下汀州執唐王聿鍵干是兩廣總督丁魁楚廣西廵撫/  瞿式耜等迎由榔監國十一月自立于肇慶號永厯㑹)
(大兵克廣州式耜請駐軍峽口太監王坤/  不從奉由榔走梧州至順治四年正月)
(大兵向肇慶由榔復走之/  桂林又走武岡柳州㑹)
(大兵東還由榔旋返桂林順治五年南京總兵/  金聲桓等叛降于由榔復還肇慶順治六年)
(大兵下湘潭總督何騰蛟死之尋入桂林大學士瞿式耜/  亦死由榔大懼自梧州奔南寧時孫可望已據滇黔受)
　(封為秦王順治八年遣兵至南寧殺其大學士嚴起桓/等順治九年可望迎由榔入安隆所改曰安龍府日益)
　(窮促聞李定國與可望有隙遣使密召定國以兵來迎/可望偵知之殺其大學士吳貞毓等數人順治十三年)
　(定國至乃奉由榔走雲南由榔封定國晉王順治/十四年可望舉兵與定國戰大敗挈妻子降于我)
　(大清順治十五年由榔走永昌順治十六年/大兵三路入雲南)
　(大兵克雲南由榔走騰越定國敗于潞江由榔走南甸/  遂入緬緬以四舟迎由榔隨行者六百餘人緬人于)
　　(赭陘置草屋居由榔遣兵防之順治十七年定國等/與緬戰索其主連敗緬兵緬終不肯出由榔時平西)
　　(大將軍吳三桂以由榔尚在請進兵/緬甸以靖根株為一勞永逸之計我)
　(大清命定西將軍愛星阿率師會之三桂遂傳檄緬甸/  諭以擒獻由榔順治十八年正月三桂遣二土官至)
　　(緬示師期三月師至猛卯㑹瘴發撤兵而緬酋莽猛/白屢得三桂檄欲生致由榔乃密使人防守誘其從)
　　(官沐天波等渡河盟盡殺之惟存由榔與其屬二十/五人九月三桂及愛星阿帥師自南甸隴川猛卯進)
　　(别遣兵取道姚闗鎮康孟定十一月㑹于木邦遂趨/緬十二月次舊挽坡去緬城六十里緬使人請兵百)
　　(人進蘭鳩江濱為扞衛遂執由榔及其親屬送三桂/軍前明年四月由榔死于雲南  嚴起桓浙江山隂)
　　(人安隆所本元普安路地明設守禦所今為南籠府/屬貴州吳貞毓字元聲冝興人按何騰蛟諡忠誠瞿)
　　(式耜諡忠宣/俱  本朝賜)
　十二月我
大清兵克河南府
　　高傑至徐州沿河築墻專力備禦且遣人通好許定
　　國(太康/人)為聨絡河南計張縉彦亦奏定諸將分地(王/之)
　　(綱自永城至寧陵許定國自寧陵/至蘭陽劉洪起自祥符至汜水)㑹
大清兵至孟津先追精兵渡河沿河十五寨堡俱望風
　歸附
大兵入河南府總兵李際遇迎降縉彦等並走沈邱河
　南撫鎮飛章告急命傑率兵進屯歸徳為備(已/而)
(大兵别由濟寕南下至夏鎮復自洛陽圍鄧州可法傑/  及劉澤清等各具疏告警馬士英言北兵雖在河上)
　(然賊勢尚張不無後慮豈遂投鞭問渡乎況彊弱何/常赤壁三萬淝水八千惟在諸將䇿厲之而已卒不)
　(應/)
明命馬士英閲兵
　將大閲京軍適有疾不出因命士英代之時工費無
　度荒酒漁色閹人田成等擅寵士英輩亦因之竊權
　固位政以賄成識者皆知其不堪旦夕(阮大鋮嘗以/烏絲闌寫已)
　(所作燕子箋雜劇進之時嵗将暮福王一日居興寕/宫憮然不樂韓贊周請其故王曰梨園殊少佳者贊)
　(周泣曰奴以陛下或/思望考乃作此想耶)
明重頒三朝要典命追卹逆案諸臣
　楊維垣追論三朝黨局力詆王之寀楊漣等而為劉
　廷元霍維華等訟寃乃命求三朝要典宣付史館尋
　復令删定刋行吏部尚書張㨗力稱維華等忠請表
　章三案諸臣因盡追賜卹典(贈廕祭𦵏諡全者維華/等六人贈廕祭𦵏不予)
　(諡者徐大化等二人贈祭𦵏者徐掦先等三人復官/不賜卹者王紹徽等三人他若王徳完黄克纘王永)
　(光章光岳等雖名不麗于逆案而為清論所不予/者亦賜卹有差  徐掦先江寕人章光岳臨川人)袁
　宏勲復請追論焚要典諸臣罪袁繼咸疏言要典已
　經先帝焚毁何必復理其説未進宜寢之已進宜毁
　之不聼
明妖僧自稱齊王伏誅
　有狂僧大悲自稱齊王又稱潞王為趙之龍所捕下
　鎮撫司勘訊阮大鋮與張孫振謀欲假以誅東林及
　素所不合者令大悲引諸臣擁潞王可一網盡也因
　造十八羅漢五十三參之目書史可法高𢎞圖等名
　一時人望無不備列納大悲袖中錢謙益先已上疏
　頌士英且為大鋮訟寃修好矣大鋮憾不釋亦列焉
　將窮治其事獄詞詭秘廷臣皆自危而士英不欲興
　大獄乃第當大悲妖言律而斬止
(乙福王由崧𢎞光元年王是年五月我/酉  大清兵下江南福  就執明亡)春正月明以南
京宫殿成推恩諸臣有差
　加史可法太保馬士英少師王鐸少保予廕仍以士
　英掌文淵閣印充首輔辦事可法力辭太保許之(可/法)
　(為督帥行不張葢食不重味夏不箑冬不裘寢不解/衣年四十餘無子其妻欲置妾太息曰王事方殷敢)
　(為兒女計乎在軍中絶飲除夕遣文牒至夜半倦索/酒殽肉分給將士已盡乃取塩豉下之思先帝泫然)
　(淚下凭几卧比明將士集轅門外門不啟左右遥語/其故知府任民育曰相公此夕卧不易得也令鼓人)
　(仍撃四鼓可法寤怒曰誰犯吾令左右述/民育意乃免  任民育字時澤濟寧人)
明定北都從逆諸臣罪削刑部尚書解學龍籍
　先是命治從賊諸臣獄倣唐制六等定罪學
　龍議定為爰書分别上之一等應磔者十一
　人(吏部員外郎宋金郊舉人牛金星平陽知府/張嶙然太僕少卿曹欽程御史李振聲喻上)
　(猷山西提學叅議黎志陞陜西布政使陸之祺/給事中髙翔漢潼闗道僉事楊王休檢討劉世)
　(芳首嶙然烏程人振聲米脂人上猷/石  人志陞華容人世芳膚施人)二等應斬
　秋決者四人(給事中光時亨河南提學政事鞏/焴庶吉士周鍾兵部主事方允昌)
　(允焴真寕人/  昌浙江人)三等應降擬贖者七人(翰林院修/撰兼都給)
　(事中陳/名夏等)四等應戍擬贖者十五人(禮部主事王孫蕙/等  孫蕙無錫人)
　五等應徒擬贖者十人(通政使叅議/宋學顯等)六等應杖擬贖
　者八人(工部員外郎潘同春/等  同春餘姚人)其留北俟後定奪者十
　九人(少詹事何瑞徴等/  瑞徴信陽人)另存冄議者二十八人(給事/中翁)
　(元益等人元/益上海)又已經録用者十人(兵部尚書/張縉彦等)奏入諭
　以周鍾等不當緩决陳名夏等未蔽厥辜宋學顯潘
　同春等擬罪未合令冄議(惟方拱乾名在五等以結/納馬阮減其罪  拱乾桐)
　(城/人)至是學龍更擬周鍾光時亨等各加一等潘同春
　諸臣皆候補小臣受偽無據仍執前律時馬阮急欲
　殺周鍾學龍欲緩其死謀之王鐸乘士英注籍上之
　且請停刑鐸即擬諭㫖褒以詳慎平允士英大怒然
　事已無及大鋮暨張㨗楊維垣等聲言欲劾學龍學
　龍引疾命未下保國公朱國弼御史張孫振等詆其
　曲庇行私遂削籍(後周鍾光時亨既死大鋮等即傳/㫖二等罪斬者謫雲南金齒軍三)
　(等罪絞者充廣西邉衛軍四等以下俱為民永不叙/用然學龍所定案亦多漏綱而所擬一等諸犯皆隨)
　(賊西行實未嘗正刑辟也/周鍾等被戮事俱詳後)
明總兵許定國誘殺高傑于睢州
　傑帥兵進次歸徳定國方駐睢州故與傑有怨(嘗上/書詆)
　(傑為賊故/傑恨之)而定國亦已遣使納欵于我
大清且送其二子渡河為質乞濟師往援傑微聞之招
　定國相㑹不應傑復邀廵撫越其杰等同往睢州定
　國始郊迎毁其軍而以羸見且故為屈服狀傑心輕
　定國遂入城其杰止之不聼十一日定國置酒享傑
　傑飲酣為定國刻行期且微及送子事定國益疑無
　離睢意傑固促之行定國怒夜伏兵傳礟大呼其杰
　等亟遁走傑醉臥未起衆擁至定國所殺之(先是傑/以定國)
　(将去睢盡發兵戍開封所留親卒止數十人定國為/恭順多選妓侍傑而以二妓偶一卒寢卒盡醉及聞)
　(礟欲起為二妓所/掣不得脱皆死)明日傑部將回軍攻城自東門入
　老弱無孑遺定國奔考城尋走降于
大清軍(黄得功間傑死復引兵襲揚州將盡殺其妻子/以報城中大懼史可法急命同知曲從直諭解)
　(之乃引兵去人/曲從直遼東)
明以吏部侍郎蔡奕琛兼東閣大學士入閣辦事
　　尋復以唐世濟為右都御史皆阮大鋮援之也
　明以衛允文為兵部侍郎總督開歸防勦軍務
　　高傑既死部下兵將大亂互為雄長睢州旁近二百
　　里殺戮無遺史可法聞之流涕曰中原不可為矣遂
　　馳之徐州以總兵李本身乃傑甥請用為提督代統
　　其衆又立傑子元爵為世子撫定其軍黄得功劉澤
　　清良佐聞可法欲以本身將傑軍連章劾之而監軍
　　衛允文希馬士英指亦論可法督師為贅士英喜即
　　擢允文兵部右侍郎總督興平標下兵馬經畧開歸
　　防勦軍務以分其權可法益不得展布矣(尋□傑兵/回揚州改)
　　(命劉良佐/防歸徳)
　我
大清兵克西安李自成走襄陽
　　我
　大兵至潼關賊將劉芳亮迎戰奮擊敗之俘斬無算自
　　成親率馬歩兵至復大破之遂克潼關偽伯馬世耀
　以七千人來降斬之進克西安自成已焚宫室由龍
　駒寨走武岡入襄陽復走武昌我
大兵兩道追躡蹙之于鄧州承天徳安武昌等處窮追
　至賊巢連破走之(自成至湖廣衆尚/五十餘萬尋為我)
(大兵所廹部衆多降或逃散自成走咸寕蒲圻至通城/  竄于九宫山率二十騎略食山中為村民所困自縊)
　(死或曰陷泥淖中村民/擊之腦中鉏死時我)
(大兵遣識自成者驗其尸朽莫辨獲自成兩從父偽趙/  候偽襄南候及偽汝侯劉宗敏等皆斬之其兄子過)
　(偕諸賊帥奉自成妻高氏降于唐王聿鍵未㡬/亦死  蒲圻晉縣通城宋縣今俱屬武昌府)
二月明以阮大鋮為兵部尚書
　命大鋮以尚書恊理部事仍廵閲江防大鋮雖長中
　樞置一切兵事不問顧時時撓六部權任劉應賔(沂/水)
　(人/)為文選濁亂銓政冄舉考選擢其私人二十餘人
　為給事御史嘗欲罷撫按紏薦令納金于官糾者免
　薦者予其謬誕如此(中書舍人林翹善星術以嘗决/士英必大用半嵗間遂躐授左)
　(都督銜蟒服趨事總督袁繼咸請以陳麟鄧林竒為/總兵大鋮索賄始給勅印諸白丁𨽻役輸重賂立躋)
　(大師時人為之語曰職方賤如/狗都督滿街走  林翹江浦人)
三月明人有自稱崇禎太子者下獄治之
　北都之變李自成刦太子慈烺西走不知所終或傳
　其已遇害至是有自北來稱太子者召勲臣朱國弼
　等閣臣馬士英等翰林劉正宗(安邱/人)等入見武英殿
　靣諭同府部九卿科道辨驗真偽日午羣臣奏係故
　駙馬都尉王昺(高陽人尚穆宗/女延慶公主)姪孫王之明曾侍衛
　東宫家破南奔鴻臚少卿高夢箕(河間/人)家丁穆虎敎
　之詐稱太子乃下之明中城兵馬司獄越四日復逮
　夢箕穆虎鞫于午門外皆具服亦下刑部獄時都下
　士民皆以太子為真衆論籍籍謂士英等朋奸導上
　滅絶倫理黄得功即抗疏爭之(疏略言東宫未必假/冐先帝子即上子未)
　(有了無證明混然雷同者臣恐在廷諸臣諂徇者/多抗顔者少即明白識認亦不敢抗論取禍矣)命
　三法司覆訊王之明等遂令燬得功原疏以絶奸謀
　左良玉亦疏請保全東宫且斥士英等為奸臣以王
　之明自供甚明将審明畧節諭之而已
明河南婦人有自稱王妃者下獄治之
　　河南有婦人童氏自稱藩邸王妃劉良佐信之廵撫
　　越其杰具儀從送至京以為假冐下童氏錦衣衛獄
　　以前廵按御史陳潛夫嘗于途次稱臣朝謁亦逮治
　　之中外譁然良佐因言王之明童氏兩案未恊輿論
　　懇求曲全兩朝彝倫毋為天下口實命將獄詞刋布
　　以息羣疑
　我
大清兵定河南
　　我
　大軍既定關陜復移師下江南出虎牢關口分兵自龍
　　門關及南陽三路同趨歸徳克郾城上蔡諸縣所過
　　城邑皆望風欵附遂進取歸徳廵按御史凌駉及其
　　從子潤生死之南陽副將李好降河南悉定
　明左良玉舉兵反
　　良玉既與馬士英有隙(士英謀築板磯為西防良玉/歎曰今西何所防殆防我耳)
　　而黄澍匿其軍中與諸將日以清君側為請良玉躊
　躇弗應㑹王之明事起良玉爭不聼心甚不平澍欲
　借此激衆以報已怨召三十六營大將與之盟良玉
　亦以士英裁其餉益大憾反意遂决乃傳檄逺近以
　討士英為名復上疏請誅之(疏言自先帝之變士英/利災擅權事事為難逆)
　(案先帝手定士英首翻之要典先帝手焚士英復修/之又募死士伏皇城詭名禁軍動曰廢立由我陛下)
　(即位之初恭儉明仁士英百計誑惑進優童艶女傷/損盛徳復引用阮大鋮睚眦殺人借三案為題凡平)
　(生不快意人必一網打盡令天下士民裹足解體目/今皇太子至授受分明士英一手握定抺殺識認之)
　(方拱乾而信朋謀之劉正宗忍以十七年嗣君付諸/幽囚凡有血氣皆思寸磔士英大鋮以謝先帝乞立)
　(肆士朝傳/首抒憤)疏上遂引兵而東自漢口逹蘄州列舟三
　百餘艘士英大懼急命阮大鋮劉孔昭率兵㑹黄得
　功趨上江堵禦袁繼咸請赦太子以遏止之不聼(良/玉)
　(之發武昌邀總督何騰蛟偕行不可則盡殺城中人/刦之騰蛟解印付家人令速走将自剄良玉部将擁)
　(去置之别舟乘間躍入江漂十餘里漁舟救之起則/漢前将軍關忠義侯廟前也家人懐印者亦至相視)
　(大驚覔漁舟忽不見人/謂騰蛟忠誠得神祐云)
夏四月明周鍾光時亨伏誅遂殺前禮部郎中周鑣山
東按察司僉事雷縯祚
　先是馬士英以鑣縯祚嘗主立潞王議指為姜曰廣
　私黨令朱統􁨒劾奏逮治及周鍾光時亨下獄士英
　復言二人罪應族誅而請以鑣從坐阮大鋮亦與鑣
　有夙憾于是御史羅萬爵(蕪湖/人)王懩等連疏詆鑣縯
　祚至比縯祚為成濟請亟正西市至是左良玉稱兵
　人情洶洶而良玉檄中復斥其搆陷鑣縯祚狀士英
　等益怒因謂鑣實召良玉兵遂戮鍾及時亨而賜鑣
　縯祚自盡故事小臣無賜自盡者因良玉兵東下故
　大鋮輩急殺之
明徴劉良佐等將兵入援
　左兵將至馬士英徴良佐等入衛劉澤清亦以勤王
　為名大掠而東時史可法以
大兵將及淮南連疏告警時召對羣臣大理少卿姚思
　孝(歙縣/人)御史喬可聘(寳應/人)成友謙(南通/州人)請毋撤江北
　兵亟守淮揚士英厲聲叱曰若輩東林猶籍口防江
　欲縱左逆入犯耶北兵至猶可議欵左逆至則若輩
　高官我君臣獨死耳力排思孝等議淮揚備禦益弱
明左良玉死于九江
　良玉至九江邀袁繼咸入舟中語及太子下獄事大
　哭因袖出密諭邀諸將盟繼咸正色曰先帝舊徳不
　可忘今上新恩亦不可負良玉色變乃改檄為疏駐
　軍侯㫖繼咸歸方謀拒守而部將郝效忠陰約良玉
　兵入城殺掠縱火殘其城而去良玉已疾篤夜望城
　中火光太息曰吾負臨候(繼咸/别號)嘔血數升遂死其子
　夢庚秘不發喪諸將共推為帥留七日而東兵勢尚
　盛自彭澤以下皆陷黄得功方駐軍荻港(在繁昌/縣西)進
　拒夢庚于銅陵破之解其圍阮大鋮等曰虚張㨗音
　以邀爵賞得功尋復敗其衆于板子磯乃封得功靖
　國公命移家太平一意辦賊(良玉後營總兵惠豋相/本降冦過天星感良玉)
　(恩有忠實心方諸將自九江東下連陷郡縣獨池州/不破貽書言留待後軍登相大詬曰若此則反不如)
　(我前為流賊時矣如先師未命何撤其軍返夢庚索/輕舸追之相見大慟登相以夢庚不足事遂引兵絶)
(大江去諸将乃議還軍而執袁繼咸及安慶廵撫張亮/  清兵已至江北夢庚遂)
　　(偕黄澍率衆歸附亮乘間赴水死繼咸北行亦不屈/死  張亮四川人  按袁繼咸  本朝賜諡忠毅)
　我
大清兵克泗州
　大軍自歸徳起行潁州太和悉下兵未至泗州二十里
　　將先奪泗北淮河橋守將焚橋遁走我
　大兵遂夜渡淮翌日追五十餘里不及
　我
大清兵克揚州明督師兵部尚書兼大學士史可法等死之
　　可法初聞
　大兵日南下將移軍泗州防䕶祖陵輜重已發而左良
　　玉稱兵召之入援渡江抵燕子磯黄得功已破良玉
　　軍可法乃趨天長檄諸將救盱眙俄報盱眙已降
　大清泗州援將侯方巖敗歿可法一日夜奔還揚州訛
　　傳許定國兵將至殱高氏部曲城中人悉斬關出舟
　　楫一空可法檄各鎮兵無一至者獨總兵劉肇基目
　　白洋河(在桃源縣西白洋鎮/即潼水之下流也)趨赴請背城一戰可法
　持不許十八日
大清兵大至屯斑竹園招諭可法及衛允文等降不從
　明日總兵李棲鳯監軍副使高岐鳯㧞營出降城中
　勢益單諸文武分陴拒守(舊城西門險要可法自守/之作書寄母妻且曰死𦵏)
　(我高皇/帝陵側)越二日
大清兵薄城下用巨􁀙擊城西北隅城遂破可法自刎
　不死一參將擁可法出小東門既就執可法大呼曰
　我史督師也乃殺之(可法死覔其遺骸天暑蒸變不/可識踰年家人以袍笏招魂𦵏)
　(于揚州郭外之梅花嶺一梅花嶺在/揚州府新城廣儲門外  名土山)劉肇基率所部
　四百人巷戰力不支與副將乙邦才(青州/人)馬應魁(字/守)
　(卿貴/池人)莊子固(字憲伯/遼東人)汪思誠等皆死衛允文(赴水/死)及
　囬籍侍郎張伯鯨(自經/死)知府任民育(著緋衣安坐/堂上就殺)同
　知曲從直王纘爵(鄞人/)知縣周志畏(亦鄞/人)羅伏龍(新/喻)
　(人/)吳道正(餘姚/人)運使楊振熙(臨海/人)縣丞王志端(孝豐/人)
　幕客盧渭(字渭生/長洲人)歸昭(崑山/人)等皆死之員外郎何剛
　(字慤人/上海人)庻吉士吳爾壎(崇徳/人)皆叅可法軍事城破亦
　　投井死其他諸生(高孝纘王士琇王纘王續王續又/有武生戴之藩醫者陳天㧞畫士)
　　(陸愉義兵張有徳市/民馮應昌舟子徐某)及婦女死節者不可勝紀(時福/王命)
　　(劉澤清往援揚州而/澤清已潛謀輸欵我)
　(大清惡其反覆磔誅之忠按/  史可法  本朝賜諡  正)
　五月我
大清兵渡江
　　我
　大清兵臨江總兵鄭鴻逵鄭彩以水師守𤓰洲副使楊
　　文驄駐金山扼大江而守㑹王擢文驄常鎮廵撫兼
　　督沿海諸軍文驄乃還駐京口合鴻逵等兵南岸與
　大清兵隔江相持
　大清兵編大筏置燈火夜放之中流南岸軍發礮石以
　　為獲勝也日奏㨗己丑夜
　大清兵乘霧而濟廹岸諸軍始知倉皇列陣甘露寺鐡
　　騎蹙之悉潰蘇松廵撫霍逹(長安/人)及文驄俱走蘇州
　　鴻逹等縱兵大掠遁還閩中
　明福王出奔太平
　　京口敗軍奔還南京大震福王荒宴至夜半跨馬自
　　通濟門出走遂奔太平劉孔昭斬關遁馬士英以黔
　　兵自衛挾福王母妃走浙江亂兵入獄擁王之明立
　　之時黄得功方收兵屯蕪湖福王潛入其營得功驚
　　泣曰陛下死守京城臣等猶可盡力奈何聴奸人言
　　倉卒至此且臣方對敵安能扈駕王曰非卿無可仗
　　者得功泣曰願效死(士英道廣徳知州趙景和閉門/拒守士英攻殺之遂走杭州阮)
　　(大鋮亦自上/江逃至未幾)
　(大兵至杭州潞王常淓開門降士英與大鋮俱走嚴州/  方國安營明年)
　(大兵勦湖賊擒士英誅之大鋮乞降從/大兵攻仙霞關僵仆石上死)
　我
大清兵定南京
　大軍營城北總督京營忻城伯趙之龍奉表納欵勲戚
　　自魏國公徐州爵(宏基/之子)駙馬都尉齊賛元(尚光宗女/遂平公主)
　　靈璧侯湯國祚安逺侯柳祚昌等大臣自大學士王鐸
　禮部尚書錢謙益等文武數百員并城内官民迎降
　高傑子元爵及廣昌伯劉良佐等亦于沿途歸附得
　　馬歩兵二十三萬
　大兵遂入屯城中(時刑部尚書高倬吏部尚書張㨗副/都御史楊維垣皆死之而庻僚殉難)
　　(者則有儀制司主事黄端伯不屈死户部郎中劉成/治自縊死户部主事吳嘉允謁方孝孺祠從容投繯)
　　(死中書舍人龔廷祥投武定橋下死欽天監博士陳/于階自經于公署其諸生布衣死者則有吳可箕金)
　　(璽陳士逹等允端伯字元公建昌新城人成治字廣/如漢陽人嘉  字純如松江華亭人廷祥字伯興無)
　　(錫人于階上海人可箕徽/州人璽士逹俱南京人)
　我
大清兵至蕪湖明總兵田雄(宣府/人)刦福王由崧以降靖國
　公黄得功死之明亡
　　南京既定我
　大清遣官兵及降將劉良佐等襲太平福王登舟欲渡
　　江走
　大兵據江口截其去路黄得功以戰荻港時傷臂衣葛
　　衣以帛絡臂佩刀坐小舟方督麾下入總兵結束前
　迎戰而良佐大呼岸上招降得功怒叱曰汝乃降乎
　忽飛矢至中其喉左偏得功知不可為擲刀拾所㧞
　箭刺吭死(本朝賜謚忠桓其妻聞之亦/自經總兵翁之琪投江死)田雄遂挾福
　王以降所屬總兵及部衆俱降我
大兵執福王至南京改南直𨽻為布政使以應天府為
　江寕府分徇郡縣無不歸附江南悉定
王師遂進平浙江
　
　
　
　
　
　
　
　
御批歴代通鑑輯覽卷一百十六
　　　