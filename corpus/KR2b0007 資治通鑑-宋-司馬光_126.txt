
　資治通鑑卷一百二十五　宋　司馬光　撰
　　　　　　　　　　　　　　胡三省　音註
　宋紀七(起彊圉大淵獻盡上/章攝提格凡四年)
　　太祖文皇帝中之下
元嘉二十四年春正月甲戌大赦　魏吐京胡及山胡
曹僕渾等反二月征東將軍武昌王提等討平之　癸
未魏主如中山　魏師之克敦煌也(敦煌當作姑臧事/見一百二十三卷)
(十六/年)沮渠牧犍使人斫開府庫(沮子余翻/犍居言翻)取金玉及寳
噐因不復閉(復扶又/翻下同)小民爭入盗取之有司索盜不獲
(索山客/翻下同)至是牧犍所親及守藏者告之(藏徂/浪翻)且言牧犍
父子多蓄毒藥潜殺人前後以百數况復姊妹皆學左
道(謂學曇無/䜟之術也)有司索牧犍家得所匿物魏主大怒賜沮
渠昭儀死并誅其宗族唯沮渠祖以先降得免(祖降亦/見十六)
(年/)又有告牧犍猶與故臣民交通謀反者三月魏主遣
崔浩就第賜牧犍死諡曰哀王　魏人徙定州丁零三
千家於平城　六月魏西征諸將(西征謂討蓋吳之/將也將即亮翻)扶
風公處真等八人(處昌/吕翻)坐盜没軍資及虜掠贓各千萬
計並斬之　初上以貨重物輕改鑄四銖錢(元嘉七年/鑄四銖錢)
(見一百二/十一卷)民多翦鑿古錢取銅盜鑄上患之録尚書事
江夏王義恭建議請以大錢一當兩(夏戸/雅翻)右僕射何尚
之議曰夫泉貝之興以估貨為本(估音/古)事存交易豈假
多鑄數少則幣重(少詩沼/翻下同)數多則物重多少雖異濟用
不殊况復以一當兩徒崇虛價者邪(復扶/又翻)若今制遂行
富人之貲自倍貧者彌増其困懼非所以使之均壹也
上卒從義恭議(卒子恤/翻下同)　秋八月乙未徐州刺史衡陽
文王義季卒義季自彭城王義康之貶(義康貶見一百/二十三卷十七)
(年/)遂縱酒不事事帝以書誚責且戒之(誚才/笑翻)義季猶酣
飲自若以至成疾而終　魏樂安宣王範卒　冬十月
壬午胡藩之子誕世殺豫章太守桓隆之據郡反(胡藩/家于)
(豫/章)欲奉前彭城王義康為主前交州刺史檀和之去官
歸過豫章擊斬之(過工/禾翻)　十一月甲寅封皇子渾為汝
隂王　十二月魏晉王伏羅卒(燾考異曰宋索虜傳曰/  所住屠蘇為疾雷所)
(擊屠蘇倒見壓殆死左右皆號泣晉王獨/不悲燾怒賜死此出于傳聞今從後魏書)　楊文徳據
葭蘆城(水經注羌水出隴西羌道東南流逕宕昌城/東西北去仇池五百餘里又東逕葭蘆城西)招
誘氐羌武都等五郡氐皆附之(魏取仇池置武都天水/漢陽武階仇池五郡誘)
(音/酉)
二十五年春正月魏仇池鎮將皮豹子帥諸軍擊之(將/即)
(亮翻帥/讀曰率)文徳兵敗棄城奔漢中豹子收其妻子僚屬軍
資及楊保宗所尚魏公主而還(還從宣翻/又如字)初保宗將叛
(保宗叛魏見/上卷二十年)公主勸之或曰奈何叛父母之國公主曰
事成為一國之母豈比小縣公主哉魏主賜之死楊文
徳坐失守免官削爵土(宋免削/之也)　二月癸卯魏主如定
州罷塞圍役者(築塞圍見上/卷二十三年)遂如上黨誅潞縣叛民二
千餘家徙河西離石民五千餘家于平城(河西當/作西河)　閏
月己酉帝大蒐于宣武場(建康倣洛都之制築/宣武場於臺城北)　初劉
湛既誅(湛誅見一百二/十三卷十七年)庾炳之遂見寵任累遷吏部尚
書勢傾朝野炳之無文學性彊急輕淺既居選部好詬
詈賔客且多納貨賂士大夫皆惡之(選須絹翻好呼/報翻惡烏路翻)炳
之留令史二人宿於私宅(尚書令史掌省中文/案不當宿尚書私家)為有司
所糾上薄其過欲不問僕射何尚之因極陳炳之之短
曰炳之見人有燭盤佳驢無不乞匄選用不平不可一
二(言其罪不可/一二數也)交結朋黨構扇是非亂俗傷風過於范
曄所少賊一事耳(言所少者唯不至如范/曄作賊一事少詩沼翻)縱不加罪故
宜出之上欲以炳之為丹楊尹尚之曰炳之蹈罪負恩
方復有尹京赫赫之授(復扶又翻引用詩赫赫師尹以/諭京尹然詩所謂師尹者乃太)
(師尹/氏也)乃更成其形勢也古人云無賞無罰雖堯舜不能
為治(漢宣帝詔曰有功不賞有罪不/誅雖唐虞不能以化治直吏翻)臣昔啟范曄(事見/一百)
(二十三卷/十七年)亦懼犯顔茍白愚懐九死不悔(言茍愚懐所/欲吐者雖冒)
(九死猶將言/之而不悔)歴觀古今未有衆過藉藉(藉秦/昔翻)受貨數百
萬更得髙官厚禄如炳之者也上乃免炳之官以徐湛
之為丹陽尹　彭城太守王𤣥謨上言彭城要兼水陸
(魏人南冦水行自清入泗陸行自歴/城瑕丘皆湊彭城故云要兼水陸)請以皇子撫臨州
事夏四月乙卯以武陵王駿為安北將軍徐州刺史
五月甲戌魏以交阯公韓拔為鄯善王(魏書官氏志内/入諸姓出大汗)
(氏改為韓氏/鄯上扇翻)鎮鄯善賦役其民比之郡縣　當兩大錢
行之經時公私不以為便己卯罷之　六月丙寅荆州
刺史南譙王義宣進位司空　辛酉魏主如廣徳宫(魏/主)
(起殿於隂山比殿成而楊/難當來朝因命曰廣徳宫)　秋八月甲子封皇子彧為
淮陽王(彧於/六翻)　西域般悦國去平城萬有餘里(據北史/般悦當)
(作悦般/般音鉢)遣使詣魏(使疏/吏翻)請與魏東西合擊柔然魏主許
之中外戒嚴　九月辛未以尚書右僕射何尚之為左
僕射領軍將軍沈演之為吏部尚書　丙戌魏主如隂
山　魏成周公萬度歸擊焉耆大破之焉耆王鳩尸卑
那奔龜兹(龜兹音/丘慈)魏主詔唐和與前部王車伊洛帥所
部兵㑹度歸討西域(車伊洛車師大帥也世附於/魏魏封為前部王帥讀曰率)和説
降栁驢等六城(説輸/芮翻)因共擊波居羅城㧞之　冬十月
辛丑魏𢎞農昭王奚斤卒子它觀襲魏主曰斤闗西之
敗(事見一百二/十一卷五年)罪固當死朕以斤佐命先朝(朝直/遥翻)復其
爵邑使得終天年君臣之分亦足矣(分扶/問翻)乃降它觀爵
為公　癸亥魏大赦　十二月魏萬度歸自焉耆西討
龜兹留唐和鎮焉耆栁驢戍主乙直伽謀叛(伽求/迦翻)和擊
斬之由是諸胡咸服西域復平(復扶又翻/下復伐同)魏太子朝于
行宫(隂山行宫也/朝直遥翻)遂從伐柔然至受降城(即漢武帝所/築受降城降)
(戸江/翻)不見柔然因積糧於城内置戍而還(還從宣翻/又如字)
二十六年春正月戊辰朔魏主饗群臣於漠南甲戌復
伐柔然髙涼王那出東道略陽王羯兒出西道(羯居/謁翻)魏
主與太子出涿邪山(邪讀/曰耶)行數千里柔然處羅可汗恐
懼逺遁(處昌吕翻可從/刋入聲汗音寒)　二月己亥上如丹徒謁京陵
三月丁巳大赦募諸州樂移者數千家以實京口(樂音/洛)
　庚寅魏主還平城　夏五月壬午帝還建康　庚寅
魏主如隂山　帝欲經略中原羣臣爭獻䇿以迎合取
寵彭城太守王𤣥謨尤好進言(守手又翻/好呼到翻)帝謂侍臣曰
觀𤣥謨所陳令人有封狼居胥意(漢霍去病伐匈奴封/狼居胥禪于姑衍以)
(臨瀚/海)御史中丞袁淑言於上曰陛下今當席卷趙魏(卷/讀)
(曰/捲)檢玉岱宗(封泰山/用玉檢)臣逢千載之㑹願上封禪書(載子/亥翻)
(上時/掌翻)上悦淑耽之曽孫也(袁耽見晉/成帝紀)秋七月辛未以廣
陵王誕為雍州刺史(雍於/用翻)上以襄陽外接闗河欲廣其
資力乃罷江州軍府文武悉配雍州(沈約曰晉孝武始/于襄陽立雍州并)
(立僑郡縣至是割荆州之襄陽南陽新野順陽/随五郡為雍州而僑郡縣猶寄寓在諸郡界)湘州入
臺租税悉給襄陽　九月魏主伐柔然髙涼王那出東
道略陽王羯兒出中道柔然處羅可汗悉國内精兵圍
那數十重那掘塹堅守處羅數挑戰輒為那所敗(重直/龍翻)
(掘其月翻塹七艷翻數所/角翻挑徒了翻敗補邁翻)以那衆少而堅(少詩/沼翻)疑大軍
將至解圍夜去那引兵追之九日九夜處羅益懼棄輜
重踰穹隆嶺逺遁那收其輜重(重直/用翻)引軍還與魏主㑹
於廣澤略陽王羯兒收柔然民畜凡百餘萬自是柔然
衰弱屏跡不敢犯魏塞(屏必/郢翻)冬十二月戊申魏主還平
城　沔北諸山蠻冦雍州建威將軍沈慶之帥後軍中
兵參軍栁元景随郡太守宗慤等二萬人討之(帥讀/曰率)八
道俱進先是諸將討蠻者皆營於山下以迫之蠻得據
山𤼵矢石以擊官軍多不利(乗髙臨下矢石之勢所及/過於平原相遇者故軍多)
(不利先/悉薦翻)慶之曰去嵗蠻田大稔積穀重巖(重直/龍翻)不可與
之曠日相守也不若出其不意衝其腹心破之必矣乃
命諸軍斬木登山鼓譟而前羣蠻震恐因其恐而擊之
所向奔潰(斬木登山八道並進蠻救首救尾之不暇故/震恐而奔潰若一道而進蠻聚兵據險拒戰)
(雖欲斬木而登/山庸可得乎)
二十七年春正月乙酉魏主如洛陽　沈慶之自冬至
春屢破雍州蠻因蠻所聚穀以充軍食前後斬首三千
級虜二萬八千餘口降者二萬五千餘戸(降下/江翻)幸諸山
大羊蠻憑險築城守禦甚固慶之擊之命諸軍連營於
山中開門相通各穿池於營内朝夕不外汲頃之風甚
蠻潜兵夜來燒營諸軍以池水沃火多出弓弩夾射之
(射而/亦翻)蠻兵散走蠻所據險固不可攻慶之乃置六戍以
守之久之蠻食盡稍稍請降悉遷於建康以為營戸(史/言)
(沈慶之又能持久以/弊諸蠻降戸江翻)　魏主將入冦二月甲午大獵於
梁川(梁川後魏天平二年置梁城/郡於其地領參合旋鴻二縣)帝聞之勑淮泗諸郡
若魏冦小至則各堅守大至則拔民歸壽陽邉戍偵候
不明(偵且/鄭翻)辛亥魏主自將歩騎十萬奄至(將即亮翻騎/竒寄翻  考)
(異曰宋書是月辛丑南平王鑠進號西平辛巳索虜冦/汝南按長厯二月壬辰朔十日辛丑二十日辛亥巳當)
(作/亥)南頓太守鄭琨(南頓縣本屬汝南晉/惠帝分置南頓郡)潁川太守鄭道
隠並棄城走是時豫州刺史南平王鑠鎮壽陽遣將軍
行參軍陳憲行汝南郡事守懸瓠(水經注汝水自汝南/上蔡縣東逕懸瓠城)
(北今豫州刺史汝南郡治汝水枝别左出西北流又屈/西東轉又西南㑹汝形若懸瓠故以名城瓠戸故翻又)
(音/乎)城中戰士不滿千人魏主圍之三月以軍興减内外
百官俸三分之一魏人晝夜攻懸瓠多作髙樓臨城以
射之(射而/亦翻)矢下如雨城中負戸以汲施大鉤於衝車之
端以牽樓堞壊其南城(堞達叶翻/壊音怪)陳憲内設女墻外立
木柵以拒之魏人填塹肉薄登城(薄迫也塹/七豔翻)憲督厲將
士苦戰(將即/亮翻)積屍與城等魏人乗屍上城短兵相接憲
鋭氣愈奮戰士無不一當百殺傷萬計城中死者亦過
半魏主遣永昌王仁將歩騎萬餘驅所掠六郡生口北
屯汝陽(汝陽縣本屬汝南郡/江左分立汝陽郡)時徐州刺史武陵王駿鎮
彭城帝遣間使命駿𤼵騎齎三日糧襲之(間古莧翻使/䟽吏翻騎竒)
(寄翻/下同)駿𤼵百里内馬得千五百匹分為五軍遣參軍劉
泰之(劉考異曰後魏紀作/  坦之今從宋書)帥安北騎兵行參軍垣謙之
田曹行參軍臧肇之集曹行參軍尹定(田曹主營田集/曹主安集流散)
(猶漢之安集掾也時駿為安/北將軍謙之等皆府僚也)武陵左常侍杜幼文(晉制/王國)
(置左右常/侍各一人)殿中將軍程天祚等將之(將即/亮翻)直趨汝陽(趨/七)
(喻/翻)魏人唯慮救兵自壽陽來不備彭城丁酉泰之等潜
進擊之殺三千餘人燒其輜重(重直/用翻)魏人奔散諸生口
悉得東走魏人偵知泰之等兵無繼(偵丑/鄭翻)復引兵擊之
(復扶/又翻)垣謙之先退士卒驚亂棄仗走泰之為魏人所殺
肇之溺死天祚為魏所擒謙之定幼文及士卒免者九
百餘人馬還者四百匹魏主攻懸瓠四十二日帝遣南
平内史臧質詣壽陽與安蠻司馬劉康祖共將兵救懸
瓠(時南平王鑠領安蠻/校尉以康祖為司馬)魏主遣殿中尚書任城公乞地
真將兵逆拒之(魏殿中尚書知殿内/兵馬倉庫任音壬)質等擊斬乞地真
康祖道錫之從兄也(劉道錫見一百二十三/卷十八年從才用翻)夏四月魏
主引兵還(還從宣翻/又如字)癸卯至平城壬子安北將軍武陵
王駿降號鎮軍將軍垣謙之伏誅尹定杜幼文付上方
(輸作尚/方也)以陳憲為龍驤將軍汝南新蔡二郡太守(驤思/將翻)
魏主遺帝書曰前葢吳反逆扇動闗隴彼復使人就而
誘之丈夫遺以弓矢婦人遺以環釧(復扶又翻誘音酉/遺于季翻通使蓋)
(吳事見上卷二十二年二/十三年釧尺絹翻臂環也)是曹正欲譎誑取賂(譎古穴/翻誑居)
(况/翻)豈有逺相服從之理為大丈夫何不自來取之而以
貨誘我邉民募徃者復除七年是賞姦也(復方/目翻)我今來
至此土所得多少孰與彼前後得我民邪彼若欲存劉
氏血食者當割江以北輸之攝守南度(攝收也言收江/北守兵南度江)
(也/)當釋江南使彼居之不然可善勑方鎮刺史守宰嚴
供帳之具(守式又翻帳當/作張音竹亮翻)來秋當徃取揚州大勢已至
終不相縱彼徃日北通蠕蠕西結赫連沮渠吐谷渾東
連馮𢎞髙麗(事並見前蠕人兖翻沮子余翻/吐從暾入聲谷音浴麗力知翻)凡此數國
我皆滅之以此而觀彼豈能獨立蠕蠕吳提吐賀真皆
已死我今北征先除有足之冦(柔然多馬故/言其有足)彼若不從
命來秋當復徃取之(復扶又翻下/復縱復非同)以彼無足故不先討
耳我徃之日彼作何計為掘塹自守為築垣以自障也
(塹七/艷翻)我當顯然徃取揚州不若彼翳行竊歩也(翳於計/翻蔽也)
(言隠蔽其/身而行也)彼來偵諜我已擒之復縱還其人目所盡見
委曲善問之(偵丑/鄭翻)彼前使裴方明取仇池既得之疾其
勇功已不能容有臣如此尚殺之(事見上卷/二十年)烏得與我
校邪彼非我敵也彼常欲與我一交戰我亦不癡復非
苻堅何時與彼交戰(觀此魏人猶有憚南兵之心蓋髙/祖之餘威而邉垂諸將猶為有人)
(也/)晝則遣騎圍繞夜則離彼百里外宿(騎竒計翻/離力智翻)吳人
正有斫營伎(伎渠/綺翻)彼募人以來不過行五十里天已明
矣彼募人之首豈得不為我有哉彼公時舊臣雖老猶
有智䇿知今已殺盡(謂謝晦檀/道濟輩)豈非天資我邪取彼亦
不須我兵刃此有善呪婆羅門(天竺國有婆/羅門善呪術)當使鬼縛
以來耳　侍中左衛將軍江湛遷吏部尚書湛性公㢘
與僕射徐湛之並為主上所寵信時稱江徐　魏司徒
崔浩自恃才略及魏主所寵任專制朝權嘗薦冀定相
幽并五州之士數十人皆起家為郡守(朝直遥翻相息/亮翻守式又翻)
太子晃曰先徵之人亦州郡之選也(先徵之人謂游/雅李靈髙允等)在
職已久勤勞未答宜先補郡縣以新徵者代為郎吏且
守令治民宜得更事者(守手又翻治直/之翻更工衡翻)浩固爭而遣之
中書侍郎領著作郎髙允聞之謂東宫博士管恬曰崔
公其不免乎茍遂其非而校勝於上將何以堪之魏主
以浩監祕書事(監工/衘翻)使與髙允等共譔國記(譔雛免翻/譔述也)
曰務從實録著作令史閔湛郗標(郗丑/之翻)性巧佞為浩所
寵信浩嘗註易及論語詩書湛標上䟽言馬鄭王賈不
如浩之精微(馬融鄭𤣥王/肅賈逵也)乞收境内諸書班浩所註令
天下習業(令習肄浩所注/經以為家業)并求勑浩註禮傳(傳直/戀翻)令後
生得觀正義浩亦薦湛標有著述才湛標又勸浩刋所
譔國史于石以彰直筆髙允聞之謂著作郎宗欽曰湛
標所營分寸之間恐為崔門萬世之禍吾徒亦無噍類
矣(噍才/笑翻)浩竟用湛標議刋石立於郊壇東方百歩(據水/經注)
(平城西郭外/有郊天壇)用功三百萬浩書魏之先世事皆詳實列
於衢路徃來見者咸以為言北人無不忿恚(北人謂其/先世從拓)
(䟦氏來自北荒/者恚於避翻)相與譛浩於帝以為暴揚國惡帝大怒
使有司案浩及祕書郎吏等罪狀初遼東公翟黒子有
寵於帝奉使并州(使䟽/吏翻)受布千匹事覺黒子謀於髙允
曰主上問我當以實告為當諱之允曰公帷幄寵臣有
罪首實(首式/救翻)庻或見原(原赦/也)不可重為欺罔也(重直/用翻)中
書侍郎崔覽公孫質曰若首實罪不可測不如諱之黒
子怨允曰君奈何誘人就死地入見帝不以實對帝怒
殺之(誘音酉見/賢遍翻)帝使允授太子經及崔浩被收(被皮/義翻)太
子召允至東宫因留宿明旦與俱入朝(朝直/遥翻)至宫門謂
允曰入見至尊吾自導卿脱至尊有問但依吾語允曰
為何等事也(為于/偽翻)太子曰入自知之太子見帝言髙允
小心慎宻且微賤制由崔浩請赦其死帝召允問曰國
書皆浩所為乎對曰太祖記前著作郎鄧淵所為先帝
記及今記臣與浩共為之然浩所領事多總裁而已(謂/摠)
(其大綱裁/其可否也)至於著述臣多於浩帝怒曰允罪甚於浩何
以得生太子懼曰天威嚴重允小臣迷亂失次耳臣曏
問皆云浩所為帝問允信如東宫所言乎對曰臣罪當
滅族不敢虚妄殿下以臣侍講日久哀臣欲匄其生耳
(匄古/大翻)實不問臣臣亦無此言不敢迷亂帝顧太子曰直
哉此人情所難而允能為之臨死不易辭信也為臣不
欺君貞也宜特除其罪以旌之遂赦之於是召浩前臨
詰之(詰去/吉翻)浩惶惑不能對允事事申明皆有條理帝命
允為詔誅浩及僚屬宗欽段承根等下至僮吏凡百二
十八人皆夷五族允持疑不為帝頻使催切允乞更一
見然後為詔帝引使前允曰浩之所坐若更有餘舋(舋/許)
(覲/翻)非臣敢知若直以觸犯罪不至死(觸犯謂直書國惡/不為尊者諱也)
帝怒命武士執允太子為之拜請(為于偽翻/下欲為同)帝意解乃
曰無斯人當有數千口死矣六月己亥詔誅清河崔氏
與浩同宗者無逺近及浩姻家范陽盧氏太原郭氏河
東栁氏並夷其族(浩所連姻皆士望也非冇憑附屬請/之罪以浩故皆赤其族擇耦可不謹)
(哉/)餘皆止誅其身縶浩置檻内送城南(檻檻車也後魏/刑人必於城南)
(縶陟/立翻)衛士數十人溲其上(溲所鳩翻/小便也)呼聲嗷嗷(嗷五/刀翻)聞
於行路(聞音/問)宗欽臨刑歎曰髙允其殆聖乎它日太子
讓允曰人亦當知幾吾欲為卿脱死既開端緒而卿終
不從激怒帝如此毎念之使人心悸(悸其/季翻)允曰夫史者
所以記人主善惡為將來勸戒故人主有所畏忌慎其
舉措崔浩孤負聖恩以私欲没其㢘潔愛憎蔽其公直
此浩之責也至於書朝廷起居言國家得失此為史之
大體未為多違(允言浩死/非其罪)臣與浩實同其事死生榮辱
義無獨殊誠荷殿下再造之慈(荷下/可翻)違心茍免非臣所
願也太子動容稱歎允退謂人曰我不奉東宫指導者
恐負翟黒子故也初冀州刺史崔賾武城男崔模與浩
同宗而别族(賾士革翻别分也依宋/祁國語補音彼列翻)浩常輕侮之由是
不睦及浩誅二家獨得免賾逞之子也(崔逞歸魏為/大祖所殺)辛
丑魏主北巡隂山魏主既誅崔浩而悔之㑹北部尚書
李孝伯病篤(魏北部尚書/知北邉州郡)或傳已卒魏主悼之曰李宣
城可惜(李孝伯封/宣城公)既而曰朕失言崔司徒可惜李宣城
可哀孝伯順之從父弟也(李順亦為魏主所寵任/得罪而死從才用翻)自浩
之誅軍國謀議皆出孝伯寵眷亞於浩　初車師大帥
車伊洛世服於魏(帥所/類翻)魏拜伊洛平西將軍封前部王
伊洛將入朝沮渠無諱斷其路(沮渠無諱時屯髙昌/朝直遙翻斷丁管翻)伊
洛屢與無諱戰破之無諱卒(卒於元嘉/二十一年)弟安周奪其子
乾壽兵伊洛遣人説乾壽乾壽遂帥其民五百餘家奔
魏(帥讀/曰率)伊洛又説李寳弟欽等五十餘人下之皆送于
魏(説輸/芮翻)伊洛西擊焉耆留其子歇守城沮渠安周引柔
然兵間道襲之(間古/莧翻)攻㧞其城歇走就伊洛共收餘衆
保焉耆鎮(魏破焉耆/以為鎮)遣使上書於魏主言為沮渠氏所
攻首尾八年(元嘉十九年無諱襲據髙昌/自此與車師相攻使䟽吏翻)百姓飢窮無
以自存臣今棄國出奔得免者僅三分之一已至焉耆
東境乞垂賑救魏主詔開焉耆倉以賑之(賑諱/忍翻)　吐谷
渾王慕利延為魏所逼上表求入保越巂(唐時吐蕃與/雲南窺蜀即)
(此路也蓋自漢武帝開昆明之/後後人遂通此路耳巂音髄)上許之慕利延竟不至
　上欲伐魏丹陽尹徐湛之吏部尚書江湛彭城太守
王𤣥謨等並勸之左軍將軍劉康祖以為嵗月已晚請
待明年上曰北方苦虜虐政義徒並起頓兵一周沮向
義之心不可(沮在/吕翻)太子歩兵校尉沈慶之諫曰(時東宫/置兵與)
(羽林等故亦有步兵校尉南史曰髙祖永/初二年置東宫屯騎歩兵翊軍三校尉)我歩彼騎其
勢不敵(騎竒/計翻)檀道濟再行無功(營陽王景平二年道濟/出師元嘉七年至濟上)
(皆無功/而還)到彦之失利而返(見一百二十/一卷七年)今料王𤣥謨等
未踰兩將(將即/亮翻)六軍之盛不過徃時恐重辱王師(重直/用翻)
上曰王師再屈别自有由道濟養冦自資彦之中塗疾
動(謂彦之目/疾大動也)虜所恃者唯馬今夏水浩汗河道流通汎
舟北下碻磝必走滑臺小戍易可覆㧞(易以/䜴翻)克此二城
館穀弔民(館榖就食敵/人所積之穀)虎牢洛陽自然不固比及冬初
(比必/利翻)城守相接虜馬過河即成擒也慶之又固陳不可
上使徐湛之江湛難之(難乃/旦翻)慶之曰治國譬如治家耕
當問奴織當訪婢(治直/之翻)陛下今欲伐國而與白面書生
輩謀之事何由濟上大笑太子劭及䕶軍將軍蕭思話
亦諌上皆不從魏主聞上將北伐復與上書曰彼此和
好日久而彼志無厭(復扶又翻和好呼/到翻厭於鹽翻)誘我邉民(誘音/酉)
今春南廵聊省我民(省悉/井翻)驅之使還今聞彼欲自來設
能至中山及桑乾川(乾音/干)随意而行來亦不迎去亦不
送若厭其區宇者可來平城居我亦徃揚州相與易地
彼年已五十未嘗出戸雖自力而來如三嵗嬰兒與我
鮮卑生長馬上者果如何哉(觀魏主與帝二書誠有憚/江南之心大明以後北不)
(復憚南矣/長知兩翻)更無餘物可以相與今送獵馬十二匹并氈
藥等物彼來道逺馬力不足可乗或不服水土藥可自
療也秋七月庚午詔曰虜近雖摧挫(謂攻懸瓠不/克而退也)獸心
靡革比得河朔秦雍華戎表䟽(比毗寐翻近/也雍於用翻)歸訴困棘
(棘急/也)跂望綏拯(跂丘弭翻又去智翻舉/踵而望脚跟不著地也)潜相糾結以候
王師芮芮亦遣間使(芮芮即蠕蠕南人/語轉耳間古莧翻)逺輸誠欵誓為
掎角(掎居/蟻翻)經略之㑹實在兹日可遣寧朔將軍王𤣥謨
帥太子歩兵校尉沈慶之鎮軍諮議參軍申坦水軍入
河受督於青冀二州刺史蕭斌(帥讀曰率/斌音彬)太子左衛率
臧質驍騎將軍王方回徑造許洛(率所律翻驍堅堯翻/騎竒寄翻造七到翻)
徐兖二州刺史武陵王駿豫州刺史南平王鑠各勒所
部東西齊舉梁南北秦三州刺史劉秀之震盪汧隴(汧/苦)
(堅/翻)太尉江夏王義恭出次彭城為衆軍節度(夏戸/雅翻)坦鍾
之曽孫也(申鍾見九十五卷/晉成帝咸和九年)是時軍旅大起王公妃主
及朝士牧守下至富民各獻金帛雜物以助國用(朝直/遥翻)
又以兵力不足悉發青冀徐豫二兖六州(二兖南兖/北兖也)三
五民丁倩使蹔行(三五者三丁𤼵其一五/丁𤼵其二倩七政翻)符到十日裝
束(自符到之日以十日/為裝束過此期即行)縁江五郡集廣陵縁淮三郡集
盱眙(縁江五郡南東海南蘭陵南琅邪南東莞晉陵/也縁淮三郡臨淮淮陵下邳也盱眙音吁怡)又
募中外有馬歩衆藝武力之士應科者皆加厚賞有司
又奏軍用不充揚南徐兖江四州(此兖謂/南兖州)富民家貲滿
五十萬僧尼滿二十萬並四分借一事息即還建武司
馬申元吉引兵趨碻磝乙亥魏濟州刺史王買徳棄城
走(魏明元帝泰常八年置濟州于碻磝城趨七喻翻濟/子禮翻  考異曰宋畧云虜濟州刺史王淮敗走虜)
(支解王淮傳示/列戍今從宋書)蕭斌遣將軍崔猛攻樂安魏青州刺史
張淮之亦棄城走(樂安千乗傅昌之地唐青/州千乘縣此時樂安郡也)斌與沈慶
之留守碻磝使王𤣥謨進圍滑臺(庚考異曰宋畧九月/  申𤣥謨前軍次白)
(馬與虜兖州刺史歌得䟦戰破/之𤣥謨進攻滑臺今從宋書)雍州刺史随王誕(雍於/用翻)
遣中兵參軍栁元景振威將軍尹顯祖奮武將軍曾方
平(南史作魯方平參/考水經作魯為是)建武將軍薛安都略陽太守龎法
起將兵出𢎞農(龎皮江翻/將即亮翻)後軍外兵參軍龎季明年七
十餘自以闗中豪右請入長安招合夷夏(夏戸/雅翻)誕許之
乃自貲谷入盧氏盧氏民趙難納之(貲谷在盧氏縣南/山之南盧氏縣漢)
(屬𢎞農郡晉分屬/上洛郡唐屬虢川)季明遂誘説士民(誘音酉説/輸芮翻)應之者
甚衆安都等因之自熊耳山出(熊耳山在盧/氏故縣東)元景引兵
繼進豫州刺史南平王鑠遣中兵參軍胡盛之出汝南
梁坦出上蔡向長社(到考異曰鑠傳作/  坦之今從宋畧)魏荆州刺史魯
爽鎮長社棄城走爽軌之子也(軌魯宗/之之子)幢主王陽兒擊
魏豫州刺史僕蘭破之(軍有幢主隊主總一軍者謂之/軍主僕蘭亦姓拓㧞魏書官氏)
(志内入諸姓僕蘭氏/改為僕氏幢傳江翻)僕蘭奔虎牢(虎牢魏豫州/刺史治所也)鑠又遣
安蠻司馬劉康祖將兵助坦進逼虎牢魏羣臣初聞有
宋師言於魏主請遣兵救縁河穀帛魏主曰馬今未肥
天時尚熱速出必無功若兵來不止且還隂山避之國
人本著羊皮袴何用綿帛(國人謂同自北荒來/之種人也著陟畧翻)展至十
月吾無憂矣(展寛/也)九月辛卯魏主引兵南救滑臺命太
子晃屯漠南以備柔然吳王余守平城庚子魏𤼵州郡
兵五萬分給諸軍王𤣥謨士衆甚盛噐械精嚴而𤣥謨
貪愎好殺(愎弼力翻/好呼到翻)初圍滑臺城中多茅屋衆請以火
箭燒之(杜佑曰以小瓢盛油冠矢端射城樓櫓板木上/瓢敗油散因燒矢内簳中射油散處火立燃復)
(以油瓢續之則樓/櫓盡焚謂之火箭)𤣥謨曰彼吾財也何遽燒之城中即
撤屋穴處(處昌/吕翻)時河洛之民競出租穀操兵來赴者日
以千數(操千/髙翻)𤣥謨不即其長帥而以配私暱(即就也言/不能就其)
(長帥而用之使各為部隊而以其人分配私/所愛暱者長知兩翻帥所類翻暱尼質翻)家付匹布
責大梨八百由是衆心失望攻城數月不下聞魏救將
至衆請𤼵車為營𤣥謨不從(𤣥謨豈不知為車營可憑/而戰哉蓋于時已有走心)
(矣/)冬十月癸亥魏主至枋頭使闗内矦代人陸真夜與
數人犯圍潜入滑臺撫慰城中且登城視𤣥謨營曲折
還報乙且魏主渡河衆號百萬鞞鼔之聲震動天地(鞞/部)
(迷/翻)𤣥謨懼退走魏人追擊之死者萬餘人麾下散亡略
盡委棄軍資噐械山積先是𤣥謨遣鍾離太守垣䕶之
以百舸為前鋒據石濟(鍾離縣漢屬九江郡晉屬淮南/郡晉安帝分立鍾離郡屬南兖)
(州沈約志屬徐州水經曰河水逕東燕縣故城北則有/濟水自北來注之注云垣䕶之守石濟即此處先悉薦)
(翻舸古我翻/守手又翻)在滑臺西南百二十里䕶之聞魏兵將至
馳書勸𤣥謨急攻曰昔武皇攻廣固死没者甚衆(事見/一百)
(一十五卷晉安帝/義熈五年六年)况今事迫於曩日豈得計士衆傷疲
願以屠城為急𤣥謨不從(使𤣥謨從䕶之計急攻而得/滑臺魏兵随至同無以善其)
(後/也)及𤣥謨敗退不暇報䕶之魏人以所得𤣥謨戰艦連
以鐡鎻三重斷河(艦戸黯翻重直/龍翻斷音短)以絶䕶之還路河水
迅急䕶之中流而下毎至鐡鎖以長柯斧斷之(斷音/短)魏
不能禁唯失一舸餘皆完備而返(舸古/我翻)蕭斌遣沈慶之
將五千人救𤣥謨(將即/亮翻)慶之曰𤣥謨士衆疲老冦虜已
逼得數萬人乃可進小軍輕徃無益也斌固遣之㑹𤣥
謨遁還斌將斬之慶之固諌曰佛狸威震天下(魏主小/字佛狸)
(佛音/弼)控弦百萬豈𤣥謨所能當且殺戰將以自弱非良
計也(将即/亮翻)斌乃止斌欲固守碻磝慶之曰今青冀虚弱
而坐守窮城若虜衆東過清東非國家有也(東過謂越/碻磝而過)
(東入青冀界清東/謂清水以東也)碻磝孤絶復作朱修之滑臺耳(朱修/之事)
(見一百二十二卷八年/復扶又翻下復召同)會詔使至不聽斌等退師(使䟽/吏翻)
斌復召諸將議之並謂宜留慶之曰閫外之事將軍得
以專之詔從逺來不知事勢節下有一范増不能用(引/漢)
(髙帝/之言)空議何施斌及坐者並笑曰沈公乃更學問(更經/也歴)
(也音工/衡翻)慶之厲聲曰衆人雖知古今不如下官耳學也
(耳學謂雖未甞目覽書傳能/以耳聽人所講説者而學之)斌乃使王𤣥謨戍碻磝申
坦垣䕶之據清口(清水南通淮北通河此謂清水入河/之口水經濟水東北過壽張縣西界)
(安民亭南汶水從東北來注/之注云戴延之所謂清口也)自帥諸軍還歴城(帥讀曰/率下同)
(自此以上皆王/𤣥謨攻滑臺事)閏月龐法起等諸軍入盧氏斬縣令李
封以趙難為盧氏令使帥其衆為鄉導(鄉讀/曰嚮)栁元景自
百丈崖從諸軍於盧氏(百丈崖在/温谷南)法起等進攻𢎞農辛
未㧞之擒魏𢎞農太守李初古㧞薛安都留屯𢎞農丙
戌龐法起進向潼闗(自閏月以下皆栁/元景攻闗陜事)魏主命諸將分
道並進永昌王仁自洛陽趨夀陽尚書長孫真趣馬頭
(沈約曰馬頭郡故淮南當塗縣地晉安帝立馬頭郡因/山形而名屬南豫州宋屬徐州將即亮翻趣七喻翻下)
(同/)楚王建趣鍾離髙涼王那自青州趣下邳魏主自東
平趣鄒山十一月辛卯魏主至鄒山(戊考異曰宋略云/  子至鄒山今從)
(後魏/書)魯郡太守崔邪利為魏所擒(宋魯郡時/治鄒山)魏主見秦
始皇石刻使人排而仆之(秦始皇二十八年上/鄒嶧山立石頌徳)以太牢
祠孔子楚王建自清西進屯蕭城歩尼公自清東進屯
留城(魏收地形志沛郡蕭縣有蕭/城彭城郡之留縣有留城)武陵王駿遣參軍馬
文恭將兵向蕭城江夏王義恭遣軍主嵇𤣥敬將兵向
留城文恭為魏所敗(敗補/賣翻)歩尼公遇𤣥敬引兵趣苞橋
欲渡清西沛縣民燒苞橋夜於林中擊鼓魏以為宋兵
大至争渡苞水(水經注苞水亦曰豐水水上承大薺陂/東逕已氏及平樂縣又東逕豐縣故城)
(南又東合黄水水上舊有梁謂之苞橋沛縣民/燒苞橋魏兵溺死之地也又東逕沛縣故城南)溺死者
殆半(自此以上魏主/分遣諸將事也)詔以栁元景為𢎞農太守元景使
薛安都尹顯祖先引兵就龐法起等於陜元景於後督
租陜城險固諸軍攻之不㧞(陜失/冉翻)魏洛州刺史張是連
提(是考異曰宋畧作張/  連踶今從宋書)帥衆二萬度崤救陜(自洛至陜/冇三崤之)
(險帥讀/曰率)安都等與戰於城南魏人縱突騎諸軍不能敵
(騎竒寄/翻下同)安都怒脱兠鍪解鎧(鍪音/牟)唯著絳納兩當衫(著/陟)
(畧翻前當心後當/背謂之兩當衫)馬亦去具裝瞋目横矛單騎突陳所
向無前魏人夾射不能中如是數四殺傷不可勝數(去/羌)
(吕翻瞋七人翻陳讀曰陣射/而亦翻中竹仲翻勝音升)㑹日暮别將魯元保引兵
自函谷闗至魏兵乃退元景遣軍副栁元怙將歩騎二
千救安都等(一軍之將謂之軍/主副將謂之軍副)夜至魏人不之知明日
安都等陳於城西南(陳讀/曰陣)曽方平謂安都曰今勍敵在
前(勍渠/京翻)堅城在後是吾取死之日卿若不進我當斬卿
我若不進卿當斬我也安都曰善卿言是也遂合戰元
怙引兵自南門鼓譟直出旌旗甚盛魏衆驚駭安都挺
身奮擊流血凝肘矛折(折而/設翻)易之更入諸軍齊奮自旦
至日昃魏衆大潰斬張是連提及將卒三千餘級其餘
赴河塹死者甚衆生降二千餘人(昃阻力翻將即亮翻/塹七艷翻降下江翻)
明日元景至讓降者曰汝輩本中國民今為虜盡力屈
乃降何也(為于/偽翻)皆曰虜驅民使戰後出者滅族以騎蹙
歩未戰先死此將軍所親見也諸將欲盡殺之元景曰
今王旗北指當使仁聲先路(先悉/薦翻)盡釋而遣之皆稱萬
嵗而去甲午克陜城龎法起等進攻潼闗魏戍主婁須
棄城走法起等據之闗中豪傑所在蠭起及四山羌胡
皆來送欵(闗中之地四面阻山時羌/胡皆依山而居自為聚落)上以王𤣥謨敗退
魏兵深入栁元景等不宜獨進皆召還元景使薛安都
斷後(斷丁/管翻)引兵歸襄陽詔以元景為襄陽太守(此以上/栁元景)
(攻闗/陜事)魏永昌王仁攻懸瓠項城㧞之帝恐魏兵至夀陽
召劉康祖使還癸卯仁將八萬騎追及康祖於尉武(將/即)
(亮翻騎竒計翻去考異曰宋略及南平王鑠傳皆作尉/氏按康祖傳云  壽陽裁數十里然則非尉氏也今從)
(康祖及索虜傳作尉武非今按沈約志秦郡有尉氏縣/秦郡治堂邑屬南兖州  南平王鑠所統其地又不在)
(壽陽北數十里温公之考覈精矣按北史/拓㧞崘傳尉武亭名劉康祖戰死于此)康祖有衆八
千人軍副胡盛之(幢隊軍皆/有主副)欲依山險間行取至(間古/莧翻)
(取至謂取/至夀陽也)康祖怒曰臨河求敵遂無所見幸其自送奈
何避之乃結車營而進下令軍中曰顧望者斬首轉歩
者斬足魏人四面攻之將士皆殊死戰自旦至晡殺魏
兵萬餘人流血没踝(踝胡瓦翻/足踝也)康祖身被十創(被皮義/翻創初)
(良/翻)意氣彌厲魏分其衆為三且休且戰㑹日暮風急魏
以騎負草燒軍營康祖随補其闕有流矢貫康祖頸墜
馬死餘衆不能戰遂潰魏人掩殺殆盡(傳考異曰康祖/  云大戰一日)
(一夜又云虜死者/大半今從宋畧)南平王鑠使左軍行參軍王羅漢以
三百人戍尉武魏兵至衆欲依卑林以自固羅漢以受
命居此不去魏人攻而擒之鎖其頸使三郎將掌之(三/郎)
(將葢主内三郎魏謂衛/士曰三郎將將即亮翻)羅漢夜斷三郎將首(斷丁/管翻)抱鎖
亡奔盱眙(盱眙音/吁怡)魏永昌王仁進逼夀陽焚掠馬頭鍾
離南平王鑠嬰城固守(自此以上魏/兵向壽陽事)魏兵在蕭城去彭
城十餘里彭城兵雖多而食少(少詩沼/翻下同)太尉江夏王義
恭欲棄彭城南歸安北中兵參軍沈慶之以為歴城兵
少食多欲為函箱車陳以精兵為外翼奉二王及妃女
直趨歴城(陳讀曰陣/趨七喻翻)分兵配䕶軍蕭思話使留守彭城
太尉長史何朂欲席卷奔鬱洲(東海郡贑榆縣東海中/有鬱洲今東海軍是其)
(地泰始三年於此僑立青州齊梁為青/冀二州刺史治所卷讀曰捲鬱音聿)自海道還京師
義恭去意已判(判亦/决也)惟二議彌日未决(沈慶之之議自/彭城趨歴城猶)
(曰主於進何朂之/議則主於奔退耳)安北長史沛郡太守張暢曰若歴城
鬱洲有可至之理下官敢不髙賛(時沛郡治蕭城張暢/以安北長史帶沛郡)
(太守髙抗也賛助也言/抗聲以助决其議也)今城中乏食百姓咸有走志但
以闗扄嚴固欲去莫從耳(扄古熒翻外閉之闗也此言/門守嚴固百姓無從得去)
一旦動足則各自逃散欲至所在何由可得今軍食雖
寡朝夕猶未窘罄(窘渠/隕翻)豈有捨萬安之術而就危亡之
道若此計必行下官請以頸血汚公馬蹄(汚烏/故翻)武陵王
駿謂義恭曰阿父既為總統去留非所敢干(義恭頓彭/城為諸軍)
(節度故曰總統/阿讀從安入聲)道民沗為城主而委鎮奔逃實無顔復
奉朝廷(義恭於駿諸父也駿小字道民徐州/刺史治彭城故曰城主復扶又翻)必與此城
共其存没張長史言不可異也義恭乃止壬子魏主至
彭城立氈屋於戲馬臺以望城中(戲馬臺在彭城城南/其髙十仞廣袤百歩)
(項羽所/築也)馬文恭之敗也隊主蒯應没於魏(此上蕭城之/敗也蒯苦怪)
(翻/)魏主遣應至小市門求酒及甘蔗(甘蔗説文所謂諸/蔗也生於南方北)
(人嗜之蔗/之夜翻)武陵王駿與之仍就求槖駞(韋昭曰槖駞背/肉似槖而善負)
(物顔師古曰言能負槖而䭾物故曰槖駞爾雅翼駞外/國之竒畜背有兩封如鞍其足三節色蒼褐負物至千)
(斤日三百里凡欲椿載必先屈足受之所載未盡其量/終不起古語謂之槖佗槖囊也佗負荷也今云駱駞葢)
(槖音/之轉)明日魏主使尚書李孝伯至南門餉義恭貂裘餉
駿槖駞及騾(騾盧戈翻驢父/馬母堅耐健走)且曰魏主致意安北可蹔
出見(蹔與/暫同)我亦不攻此城何為勞苦將士備守如此駿
使張暢開門出見之曰安北致意魏主常遲面寫(遲直/利翻)
(待/也)但以人臣無境外之交恨不蹔悉(悉詳盡也言恨不/蹔時得詳盡所懷)
(也/)備守乃邉鎮之常悦以使之則勞而無怨耳(易兊卦/彖辭曰)
(恱以先民/民㤀其勞)魏主求甘橘及借博具皆與之復餉氈及九
種鹽胡豉(孝伯傳曰凡此諸鹽各有所宜白鹽食鹽主/上日所食黒鹽療腹脹氣滿末之六銖以酒)
(而服胡鹽療目痛戎鹽療諸瘡赤鹽駮鹽馬齒鹽四種/並非食鹽豉是義翻説文曰配鹽幽尗也胡豉胡人所)
(造尗與菽同豆也復/扶又翻種章勇翻)又借樂噐義恭應之曰受任戎行
(行戸/剛翻)不齎樂具孝伯問暢何為怱怱閉門絶橋暢曰二
王以魏主營壘未立將士疲勞此精甲十萬恐輕相陵
踐故閉城耳待休息士馬然後共治戰場刻日交戲(左/傳)
(晉楚將戰于城濮楚令尹子玉遣使謂晉/曰請與君之士戲踐息演翻治直之翻)孝伯曰賓有
禮主則擇之(左傳魯大夫羽/父語薛侯之言)暢曰昨見衆賓至門未為
有禮魏主使人來言曰致意太尉安北何不遣人來至
我所彼此之情雖不可盡要須見我小大知我老小觀
我為人若諸佐不可遣亦可使僮幹來(諸佐謂佐吏也/僮幹則給使令)
(者耳魏主此言/猶知宋為有人)暢以二王命對曰魏主形狀才力久為
來徃所具李尚書親自銜命不患彼此不盡故不復遣
使(復扶又翻/下無復同)孝伯又曰王𤣥謨亦常才耳南國何意作
如此任使以致奔敗自入此境七百餘里主人竟不能
一相拒逆鄒山之險君家所憑前鋒始接崔邪利遽藏
入穴諸將倒曳出之(鄒山多石穴土人謂穴為嶧相/率入保藏以避兵故孝伯云然)魏
主賜其餘生今從在此暢曰王𤣥謨南土偏將不謂為
才但以之為前驅大軍未至河氷向合𤣥謨因夜還軍
致戎馬小亂耳崔邪利陷没何損於國魏主自以數十
萬衆制一崔邪利乃足言邪知入境七百里無相拒者
此自太尉神筭鎮軍聖略(武陵王駿降/號鎮軍將軍)用兵有機不用
相語(語牛/倨翻)孝伯曰魏主當不圍此城自帥衆軍直造𤓰
歩(𤓰歩山在秦郡尉氏縣界尉氏隋改為六合縣南北/對境圖曰今祧葉山即𤓰歩鎮之地帥讀曰率造七)
(到/翻)南事若辦彭城不待圍若其不㨗彭城亦非所須也
我今當南飲江湖以療渴耳暢曰去留之事自適彼懐
若虜馬遂得飲江便為無復天道先是童謡云(先悉/薦翻)虜
馬飲江水佛狸死卯年(佛音/弼)故暢云然暢音容雅麗孝
伯與左右皆歎息孝伯亦辯贍且去謂暢曰長史深自
愛相去歩武(舉足而行曰/歩足迹曰武)恨不執手暢曰君善自愛冀
蕩定有期君若得還宋朝今為相識之始(兵交使在其/間史言行人)
(善於辭令亦足以/増國威朝直遥翻)上起楊文徳為輔國將軍引兵自漢
中西入揺動汧隴(汧苦/堅翻)文徳宗人楊髙帥隂平平武羣
氐拒之(帥讀/曰率)文徳擊髙斬之隂平平武悉平(隂平縣漢/屬廣漢屬)
(國晉泰始中置隂平郡劉蜀分隂平置平廣縣晉太康/元年更名平武隂平平武皆今龍州地也宋白曰隂平)
(今文州平/武今龍州)梁南秦二州刺史劉秀之遣文徳伐啖提氐
不克執送荆州使文徳從祖兄頭戍葭蘆(啖徒覽翻又/徒濫翻從才)
(用/翻)　丁未大赦　魏主攻彭城不克十二月丙辰朔引
兵南下使中書郎魯秀出廣陵髙凉王那出山陽永昌
王仁出横江所過無不殘滅城邑皆望風奔潰戊午建
康纂嚴己未魏兵至淮上(淮考異曰魏本紀云丁卯至/  按宋畧己未虜至淮西宋)
(本紀乙丑胡崇/之等敗今從之)上使輔國將軍臧質將萬人救彭城(將/即)
(亮/翻)至盱眙魏主已過淮(盱眙音/吁怡)質使宂從僕射胡崇之
積弩將軍臧澄之營東山(宂而隴翻從才用翻從考異/曰序傳作臧證之今  帝紀)
(質傳作/澄之)建威將軍毛熈祚據前浦(東山前浦皆在盱眙/城左右東山在今盱)
(眙城東南東山之北則髙家山髙家山之東則陡山稍/南則都梁山都梁山之東北則古盱眙城城臨遇明河)
(又東逕楊茅澗口又東逕富陵河口則君山/魏太武作浮橋于此自此渡淮稍東則龜山)質營於城
南(盱考異曰宋畧云質屯/  眙城北今從宋書)乙丑魏燕王譚攻崇之等三
營皆敗没質按兵不敢救澄之燾之孫(臧燾髙祖敬/皇后之兄)熈
祚修之之兄子也(毛修之從髙祖為將青泥/之敗没于赫連後入于魏)是夕質軍
亦潰質棄輜重噐械單將七百人赴城(重直用翻/將即亮翻)初盱
眙太守沈璞到官(盱眙縣前漢屬臨淮郡後漢屬下邳/國晉復屬臨淮郡晉安帝分立盱眙)
(郡今為/招信軍)王𤣥謨猶在滑臺江淮無警璞以郡當衝要乃
繕城浚隍積財穀儲矢石為城守之備僚屬皆非之朝
廷亦以為過及魏兵南向守宰多棄城走或勸璞宜還
建康璞曰虜若以城小不顧夫復何懼(夫音扶復/扶又翻)若肉
薄來攻此乃吾報國之秋諸君封矦之日也(薄伯/各翻)奈何
去之諸君嘗見數十萬人聚於小城之下而不敗者乎
昆陽合肥前事之明騐也(王尋王邑以百萬敗於昆陽/諸葛恪以二十萬敗於合肥)
(故曰用兵之/計攻城最下)衆心稍定璞收集得二千精兵曰足矣及
臧質向城衆謂璞曰虜若不攻城則無所事衆若其攻
城則城中止可容見力耳(見賢/遍翻)地狹人多鮮不為患(鮮/息)
(淺/翻)且敵衆我寡人所共知若以質衆能退敵完城者則
全功不在我若避罪歸都㑹資舟楫必更相蹂踐(蹂人/九翻)
(踐慈/演翻)正足為患不若閉門勿受璞歎曰虜必不能登城
敢為諸君保之(為于/偽翻)舟楫之計固已久息虜之殘害古
今未有屠剝之苦衆所共見其中幸者不過驅還北國
作奴婢耳彼雖烏合寧不憚此邪所謂同舟而濟胡越
一心者也(王弼曰同舟而濟則/胡越何患乎異心)今兵多則虜退速少則
退緩吾寧可欲專功而留虜乎乃開門納質質見城中
豐實大喜衆皆稱萬嵗因與璞共守魏人之南冦也不
齎糧用唯以抄掠為資及過淮民多竄匿抄掠無所得
人馬飢乏(抄初/交翻)聞盱眙有積粟欲以為北歸之資既破
崇之等一攻城不㧞即留其將韓元興以數千人守盱
眙(守言以兵相守也/將即亮翻下同)自帥大衆南向由是盱眙得益完
所備(為明年魏主還攻盱眙/不克張本帥讀曰率)庚午魏主至𤓰歩壊民廬
舍(壊音/怪)及伐葦為筏聲言欲渡江建康震懼民皆荷擔
而立(荷擔而立急則迸走荷戸/可翻又如字擔丁濫翻)壬午内外戒嚴丹陽統
内盡户𤼵丁(凡人戸見丁無/論多少盡𤼵之)王公以下子弟皆從役命
領軍將軍劉遵考等將兵分守津要遊邏上接干湖下
至蔡洲陳艦列營周亘江濱自采石至于暨陽(今太平/州當塗)
(縣北三十里有采石山山下有采石磯暨陽/今江隂軍邏郎佐翻艦戸黯翻亘古鄧翻)六七百里
太子劭出鎮石頭總統水軍丹陽尹徐湛之守石頭倉
城吏部尚書江湛兼領軍軍事處置悉以委焉(處昌/吕翻)上
登石頭城有憂色謂江湛曰北伐之計同議者少(謂唯/江徐)
(賛北伐之計羣臣之議/多不同也少詩沼翻)今日士民勞怨不得無慙貽大
夫之憂予之過也又曰檀道濟若在豈使胡馬至此上
又登幕府山(幕府山在今建康府城西二十五里晉元/帝初度江丞相王導建幕府於其上宋白)
(曰元帝度江秣陵荒落以府第居縣北幕府/山幕府之名自此南史幕府山在臨沂縣)觀望形勢
購魏主及王公首許以封爵金帛又募人齎野葛酒置
空村中欲以毒魏人竟不能傷(野葛有毒/食之殺人)魏主鑿𤓰歩
山為蟠道於其上設氈屋(駕考異曰魏帝紀云癸未車/  臨江起行宫於𤓰歩山葢)
(謂此也今/從宋書)魏主不飲河南水以槖駞負河北水自随餉
上槖駞名馬并求和請婚上遣奉朝請田竒餉以珍羞
異味(奉朝請者奉朝㑹請/召而已朝直遥翻)魏主得黄甘即噉之(甘即今/之柑噉)
(徒濫翻又/徒覽翻)并大進􁦘酒(荆州記曰長沙郡􁦘縣有􁦘湖/周廻二里取湖水為酒酒極甘)
(美杜佑曰衡州衡陽縣漢/􁦘縣地孟康曰􁦘音零)左右有附耳語者疑食中有
毒魏主不應舉手指天以其孫示竒曰吾逺來至此非
欲為功名實欲繼好息民永結姻援宋若能以女妻此
孫我以女妻武陵王自今匹馬不復南顧(好呼到翻妻/七細翻復扶)
(又/翻)竒還上召太子劭及羣臣議之衆並謂宜許江湛曰
戎狄無親許之無益劭怒謂湛曰今三王在阨(謂江夏/王義恭)
(武陵王駿在彭城南/平王鑠在壽陽也)詎宜茍執異議聲色甚厲坐散俱
出(坐徂/卧翻)劭使班劍及左右排湛湛幾至僵仆(班劍持劍/為班列在)
(車前幾居希/翻僵居良翻)劭又言於上曰北伐敗辱數州淪破獨有
斬江湛徐湛之可以謝天下上曰北伐自是我意江徐
但不異耳(言不持/異議也)由是太子與江徐不平(史言劭於此/時已有弑逆)
(之/心)魏亦竟不成婚(百考異曰魏帝紀云甲申義隆使獻/  牢貢其方物又請進女於皇孫以)
(求和好帝以師婚非禮許和而不許婚使散騎侍郎夏/侯野報之詔皇孫為書致馬通問此皆魏史夸辭今從)
(宋/書)
　
　
　
　
　
　
　
　
　資治通鑑卷一百二十五
